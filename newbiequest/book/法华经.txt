法华经#255#

妙法莲华经序品第一(1)
如是我闻一时佛住王舍城耆阇崛山中与大比丘众万二千人俱皆是阿罗汉诸漏已粳无复烦恼逮得己利尽诸有结心得自在其名曰阿若憍陈如摩诃迦叶优楼频螺迦叶伽耶迦叶那提迦叶

妙法莲华经序品第一(2)
舍利弗大目犍连摩诃迦旃延阿冕楼驮劫宾那憍梵波提离婆多毕陵伽婆蹉薄拘罗摩诃拘絺罗难陀孙陀罗难陀富楼那弥多罗尼子须菩提阿难罗侯罗如是众所知识大阿罗汉等

妙法莲华经序品第一(3)
复有学无学二千人摩诃波阇波提比丘尼与眷属六千人俱罗侯罗母耶输陀罗比丘尼亦与眷属俱菩萨摩诃萨八万人皆于阿耨多罗三藐三菩提

妙法莲华经序品第一(4)
不退转皆得陀罗尼乐说辩才转不退转法轮供养无量百千诸佛于诸佛所植众德本常为诸佛之所称叹以慈修身善入佛慧通达大智到于彼岸

妙法莲华经序品第一(5)
名称普闻无量世界能度无数百千众生其名曰文殊师利菩萨观世音菩萨得大势菩萨常精进菩萨不休息菩萨宝掌菩萨药王菩萨勇施菩萨宝

妙法莲华经序品第一(6)
月菩萨月光菩萨满月菩萨大力菩萨无量力菩萨越三界菩萨跋陀婆罗菩萨弥勒菩萨宝积菩萨导师菩萨如是等菩萨摩诃萨八万人俱

妙法莲华经序品第一(7)
尔时释提桓因与其眷属二万天子俱复有名月天子普香天子宝光天子四大天王与其眷属万天子俱自在天子大自在天子与其眷属三万天子俱娑婆世界主梵

妙法莲华经序品第一(8)
天王尸弃大梵光明大梵等与其眷属万二千天子俱有八龙王难陀龙王跋难陀龙王娑伽罗龙王和修吉龙王德叉迦龙王阿那婆达多龙王摩那斯龙王优钵罗龙

妙法莲华经序品第一(9)
王等各与若干百千眷属俱有四紧那罗王法紧那罗王妙法紧那罗王大法紧那罗王持法紧那罗王各与若干百千眷属俱有四乾闼婆王乐乾闼婆王乐音乾闼婆

妙法莲华经序品第一(10)
王美乾闼婆王美音乾闼婆王各与若干百千眷属俱有四阿修罗王婆稚阿修罗王佉罗骞驮阿修罗王毗摩质多罗阿修罗王罗侯阿修罗王各与若干百千眷属俱

妙法莲华经序品第一(11)
有四迦楼罗王大威德迦楼罗王大身迦楼罗王大满迦楼罗王如意迦楼罗王各与若干百千眷属俱韦提希子阿阇世王与若干百千眷属俱各礼佛足退坐一面

妙法莲华经序品第一(12)
尔时世尊四众围绕供养恭敬尊重赞叹为诸菩萨说大乘经名无量义教菩萨法佛所护念佛说此经已结跏趺坐入于无量

妙法莲华经序品第一(13)
义处三昧身心不动是时天雨曼陀罗华摩诃曼陀罗华曼殊沙华摩诃曼殊沙华而散佛上及诸大众普佛世界六种震动

妙法莲华经序品第一(14)
尔时会中比丘比丘尼优婆塞优婆夷天龙夜叉乾闼婆阿修罗迦楼罗紧那罗摩侯罗伽人非人及诸小王转轮圣王是诸大众得未曾有欢喜合掌一心观佛

妙法莲华经序品第一(15)
尔时佛放眉间白毫相光照东方万八千世界靡不周遍下至阿鼻地狱上至阿迦尼吒天于此世界尽见彼土六趣众生又见彼土现在诸佛及闻诸佛所说经法并见彼诸

妙法莲华经序品第一(16)
比丘比丘尼优婆塞优婆夷诸修行得道者复见诸菩萨摩诃萨种种因缘种种信解种种相貌行菩萨道复见诸佛般涅盘者复见诸佛般涅盘后以佛舍利起七宝塔

妙法莲华经序品第一(17)
尔时弥勒菩萨作是念今者世尊现神变相以何因缘而有此瑞今佛世尊入于三昧是不可思议现稀有事当以问谁谁能答者复作此念是文殊师利法王之子已曾亲近供养过去无量诸佛必应见此稀有之相我今当问

妙法莲华经序品第一(18)
尔时比丘比丘尼优婆塞优婆夷及诸天龙鬼神等咸作此念是佛光明神通之相今当问谁

妙法莲华经序品第一(19)
尔时弥勒菩萨欲自决疑又观四众比丘比丘尼优婆塞优婆夷及诸天龙鬼神等众会之心而问文殊师利言以何因缘而有此瑞神通之相放大光明照于东方万八千土悉见彼佛国界庄严

妙法莲华经序品第一(20)
于是弥勒菩萨欲重宣此义以偈问曰文殊师利导师何故眉间白毫大光普照雨曼陀罗曼殊沙华栴檀香风悦可众心以是因缘地皆严净而此世界六种震动

妙法莲华经序品第一(21)
时四部众咸皆欢喜身意快然得未曾有眉间光明照于东方万八千土皆如金色从阿鼻狱上至有顶诸世界中六道众生生死所趋善恶业缘受报好丑于此悉见

妙法莲华经序品第一(22)
又睹诸佛圣主师子演说经典微妙第一其声清净出柔软音教诸菩萨无数亿万梵音深妙令人乐闻各于世界讲说正法种种因缘以无量喻照明佛法开悟众生

妙法莲华经序品第一(23)
若人遭苦厌老病死为说涅盘尽诸苦际若人有福曾供养佛志求胜法为说缘觉若有佛子修种种行求无上慧为说净道文殊师利我住于此见闻若斯及千亿事

妙法莲华经序品第一(24)
如是众多今当略说我见彼土恒沙菩萨种种因缘而求佛道或有行施金银珊瑚真珠摩尼砗磲玛瑙金刚诸珍奴婢车乘宝饰辇舆欢喜布施回向佛道愿得是乘

妙法莲华经序品第一(25)
三界第一诸佛所叹或有菩萨驷马宝车栏楯华盖轩饰布施复见菩萨身肉手足及妻子施求无上道又见菩萨头目身体欣乐施与求佛智慧文殊师利我见诸王

妙法莲华经序品第一(26)
往诣佛所问无上道便舍乐土宫殿臣妾剃除须发而被法服或见菩萨而作比丘独处闲静乐诵经典又见菩萨勇猛精进入于深山思惟佛道又见离欲常处空闲

妙法莲华经序品第一(27)
深修禅定得五神通又见菩萨安禅合掌以千万偈赞诸法王复见菩萨智深志固能问诸佛闻悉受持又见佛子定慧具足以无量喻为众讲法欣乐说法化诸菩萨

妙法莲华经序品第一(28)
破魔兵众而击法鼓又见菩萨寂然宴默天龙恭敬不以为喜又见菩萨处林放光济地狱苦令入佛道又见佛子未尝睡眠经行林中勤求佛道又见具戒威仪无缺

妙法莲华经序品第一(29)
净如宝珠以求佛道又见佛子住忍辱力增上慢人恶骂捶打皆悉能忍以求佛道又见菩萨离诸戏笑及痴眷属亲近智者一心除乱摄念山林亿千万岁以求佛道

妙法莲华经序品第一(30)
或见菩萨肴膳饮食百种汤药施佛及僧名衣上服价值千万或无价衣施佛及僧千万亿种栴檀宝舍众妙卧具施佛及僧清净园林华果茂盛流泉浴池施佛及僧

妙法莲华经序品第一(31)
如是等施种果微妙欢喜无厌求无上道或有菩萨说寂灭法种种教诏无数众生或见菩萨观诸法性无有二相犹如虚空又见佛子心无所著以此妙慧求无上道

妙法莲华经序品第一(32)
文殊师利又有菩萨佛灭度后供养舍利又见佛子造诸塔庙无数恒沙严饰国界宝塔高妙五千由旬纵广正等二千由旬一一塔庙各千幢幡珠交露幔宝铃和鸣

妙法莲华经序品第一(33)
诸天龙神人及非人香华伎乐常以供养文殊师利诸佛子等为供舍利严饰塔庙国界自然殊特妙好如天树王其华开敷佛放一光我及众会见此国界种种殊妙

妙法莲华经序品第一(34)
诸佛神力智慧稀有放一净光照无量国我等见此得未曾有佛子文殊愿决众疑四众欣仰瞻仁及我世尊何故放斯光明佛子时答决疑令喜何所饶益演斯光明

妙法莲华经序品第一(35)
佛坐道场所得妙法为欲说此为当授记示诸佛土众宝严净及见诸佛此非小缘文殊当知四众龙神瞻察仁者为说何等

妙法莲华经序品第一(36)
尔时文殊师利语弥勒菩萨摩诃萨及诸大士善男子等如我惟忖今佛世尊欲说大法雨大法雨吹大法螺击大法鼓演大法义诸善男子

妙法莲华经序品第一(37)
我于过去诸佛曾见此瑞放斯光已即说大法是故当知今佛现光亦复如是欲令众生咸得闻知一切世间难信之法故现斯瑞

妙法莲华经序品第一(38)
诸善男子如过去无量无边不可思议阿僧只劫尔时有佛号日月灯明如来应供正遍知明行足善逝世间解无上士调御丈夫天人师佛世尊演说正法初善中善后善其义深远其语巧妙

妙法莲华经序品第一(39)
纯一无杂具足清白梵行之相为求声闻者说应四谛法度生老病死究竟涅盘为求辟支佛者说应十二因缘法为诸菩萨说应六波罗蜜令得阿耨多罗三藐三菩提成一切种智

妙法莲华经序品第一(40)
次复有佛亦名日月灯明次复有佛亦名日月灯明如是二万佛皆同一字号日月灯明又同一姓姓颇罗堕弥勒当知初佛后佛皆同一字名日月灯明

妙法莲华经序品第一(41)
十号具足所可说法初中后善其最后佛未出家时有八王子一名有意二名善意三名无量意四名宝意五名增意六名除疑意七名向意八名法意是

妙法莲华经序品第一(42)
八王子威德自在各领四天下是诸王子闻父出家得阿耨多罗三藐三菩提悉舍王位亦随出家发大乘意常修梵行皆为法师已于千万佛所植诸善本

妙法莲华经序品第一(43)
是时日月灯明佛说大乘经名无量义教菩萨法佛所护念说是经已即于大众中结跏趺坐入于无量义处三昧身心不动是时天雨曼陀罗华摩诃曼陀罗华曼殊沙华摩诃曼殊沙华而散佛

妙法莲华经序品第一(44)
上及诸大众普佛世界六种震动尔时会中比丘比丘尼优婆塞优婆夷天龙夜叉乾闼婆阿修罗迦楼罗紧那罗摩侯罗伽人非人及诸小王转轮圣王等是诸大众得未曾有欢喜合掌一心观佛

妙法莲华经序品第一(45)
尔时如来放眉间白毫相光照东方万八千佛土靡不周遍如今所见是诸佛土弥勒当知尔时会中有二十亿菩萨乐欲听法是诸菩萨见此

妙法莲华经序品第一(46)
光明普照佛土得未曾有欲知此光所为因缘时有菩萨名曰妙光有八百弟子是时日月灯明佛从三昧起因妙光菩萨说大乘经名妙法莲

妙法莲华经序品第一(47)
华教菩萨法佛所护念六十小劫不起于座时会听者亦坐一处六十小劫身心不动听佛所说谓如食顷是时众中无有一人若身若心而生懈倦

妙法莲华经序品第一(48)
日月灯明佛于六十小劫说是经已即于梵魔沙门婆罗门及天人阿修罗众中而宣此言如来于今日中夜当入无余涅盘时有菩萨名曰德藏日月灯明佛即

妙法莲华经序品第一(49)
授其记告诸比丘是德藏菩萨次当作佛号曰净身多陀阿伽度阿罗诃三藐三佛陀”佛授记已便于中夜入无余涅盘佛灭度后妙光菩萨持妙法莲华经满

妙法莲华经序品第一(50)
八十小劫为人演说日月灯明佛八子皆师妙光妙光教化令其坚固阿耨多罗三藐三菩提是诸王子供养无量百千万亿佛已皆成佛道其最后成佛者名曰

妙法莲华经序品第一(51)
燃灯八百弟子中有一人号曰求名贪著利养虽复读诵众经而不通利多所忘失故号求名是人亦以种诸善根因缘故得值无量百千万亿诸佛供养恭敬尊重赞叹

妙法莲华经序品第一(52)
弥勒当知尔时妙光菩萨岂异人乎我身是也求名菩萨汝身是也今见此瑞与本无异是故惟忖今日如来当说大乘经名妙法莲华教菩萨法佛所护念

妙法莲华经序品第一(53)
尔时文殊师利于大众中欲重宣此义而说偈言我念过去世无量无数劫有佛人中尊号日月灯明世尊演说法度无量众生无数亿菩萨令入佛智慧

妙法莲华经序品第一(54)
佛未出家时所生八王子见大圣出家亦随修梵行时佛说大乘经名无量义于诸大众中而为广分别佛说此经已即于法座上跏趺坐三昧名无量义处

妙法莲华经序品第一(55)
天雨曼陀华天鼓自然鸣诸天龙鬼神供养人中尊一切诸佛土即时大震动佛放眉间光现诸稀有事此光照东方万八千佛土示一切众生生死业报处

妙法莲华经序品第一(56)
有见诸佛土以众宝庄严琉璃玻璃色斯由佛光照及见诸天人龙神夜叉众乾闼紧那罗各供养其佛又见诸如来自然成佛道身色如金山端严甚微妙

妙法莲华经序品第一(57)
如净琉璃中内现真金像世尊在大众敷演深法义一一诸佛土声闻众无数因佛光所照悉见彼大众或有诸比丘在于山林中精进持净戒犹如护明珠

妙法莲华经序品第一(58)
又见诸菩萨行施忍辱等其数如恒沙斯由佛光照又见诸菩萨深入诸禅定身心寂不动以求无上道又见诸菩萨知法寂灭相各于其国土说法求佛道

妙法莲华经序品第一(59)
尔时四部众见日月灯佛现大神通力其心皆欢喜各各自相问是事何因缘天人所奉尊适从三昧起赞妙光菩萨汝为世间眼一切所归信能奉持法藏

妙法莲华经序品第一(60)
如我所说法唯汝能证知世尊既赞叹令妙光欢喜说是法华经满六十小劫不起于此座所说上妙法是妙光法师悉皆能受持佛说是法华令众欢喜已

妙法莲华经序品第一(61)
寻即于是日告于天人众诸法实相义已为汝等说我今于中夜当入于涅盘汝一心精进当离于放逸诸佛甚难值亿劫时一遇世尊诸子等闻佛入涅盘

妙法莲华经序品第一(62)
各各怀悲恼佛灭一何速圣主法之王安慰无量众我若灭度时汝等勿忧怖是德藏菩萨于无漏实相心已得通达其次当作佛号曰为净身亦度无量众

妙法莲华经序品第一(63)
佛此夜灭度如薪尽火灭分布诸舍利而起无量塔比丘比丘尼其数如恒沙倍复加精进以求无上道是妙光法师奉持佛法藏八十小劫中广宣法华经

妙法莲华经序品第一(64)
是诸八王子妙光所开化坚固无上道当见无数佛供养诸佛已随顺行大道相继得成佛转次而授记最后天中天号曰燃灯佛诸仙之导师度脱无量众

妙法莲华经序品第一(65)
是妙光法师时有一弟子心常怀懈惮贪著于名利求名利无厌多游族姓家弃舍所习诵废忘不通利以是因缘故号之为求名亦行众善业得见无数佛

妙法莲华经序品第一(66)
供养于诸佛随顺行大道具六波罗蜜今见释师子其后当作佛号名曰弥勒广度诸众生其数无有量彼佛灭度后懈怠者汝是妙光法师者今则我身是

妙法莲华经序品第一(67)
我见灯明佛本光瑞如此以是知今佛欲说法华经今相如本瑞是诸佛方便今佛放光明助发实相义诸人今当知合掌一心待佛当雨法雨充足求道者诸求三乘人若有疑悔者佛当为除断令尽无有余

妙法莲华经方便品第二(1)
尔时世尊从三昧安详而起告舍利弗诸佛智慧甚深无量其智慧门难解难入一切声闻辟支佛所不能知所以者何佛曾亲近百千万亿无

妙法莲华经方便品第二(2)
数诸佛尽行诸佛无量道法勇猛精进名称普闻成就甚深未曾有法随宜所说意趣难解舍利弗吾从成佛已来种种因缘种种譬喻广演言

妙法莲华经方便品第二(3)
教无数方便引导众生令离诸著所以者何如来方便知见波罗蜜皆已具足舍利弗如来知见广大深远无量无碍力无所畏禅定解脱三昧

妙法莲华经方便品第二(4)
深入无际成就一切未曾有法舍利弗如来能种种分别巧说诸法言辞柔软悦可众心舍利弗取要言之无量无边未曾有法佛悉成就

妙法莲华经方便品第二(5)
止舍利弗不须复说所以者何佛所成就第一稀有难解之法唯佛与佛乃能究尽诸法实相所谓诸法如是相如是性如是体如是力如是作如是因如是缘如是果如是报如是本末究竟等

妙法莲华经方便品第二(6)
尔时世尊欲重宣此义而说偈言世雄不可量诸天及世人一切众生类无能知佛者佛力无所畏解脱诸三昧及佛诸余法无能测量者

妙法莲华经方便品第二(7)
本从无数佛具足行诸道甚深微妙法难见难可了于无量亿劫行此诸道已道场得成果我已悉知见如是大果报种种性相义我及十方佛乃能知是事

妙法莲华经方便品第二(8)
是法不可示言辞相寂灭诸余众生类无有能得解除诸菩萨众信力坚固者诸佛弟子众曾供养诸佛一切漏已粳住是最后身如是诸人等其力所不堪

妙法莲华经方便品第二(9)
假使满世间皆如舍利弗尽思共度量不能测佛智正使满十方皆如舍利弗及余诸弟子亦满十方刹尽思共度量亦复不能知辟支佛利智无漏最后身

妙法莲华经方便品第二(10)
亦满十方界其数如竹林斯等共一心于亿无量劫欲思佛实智莫能知少分新发意菩萨供养无数佛了达诸义趣又能善说法如稻麻竹苇充满十方刹

妙法莲华经方便品第二(11)
一心以妙智于恒河沙劫咸皆共思量不能知佛智不退诸菩萨其数如恒沙一心共思求亦复不能知又告舍利弗无漏不思议甚深微妙法我今已具得

妙法莲华经方便品第二(12)
唯我知是相十方佛亦然舍利弗当知诸佛语无异于佛所说法当生大信力世尊法久后要当说真实告诸声闻众及求缘觉乘我令脱苦缚逮得涅盘者佛以方便力示以三乘教众生处处著引之令得出

妙法莲华经方便品第二(13)
尔时大众中有诸声闻漏尽阿罗汉阿若憍陈如等千二百人及发声闻辟支佛心比丘比丘尼优婆塞优婆夷各作是念今者世尊何故殷勤称叹

妙法莲华经方便品第二(14)
方便而作是言佛所得法甚深难解有所言说意趣难知一切声闻辟支佛所不能及佛说一解脱义我等亦得此法到于涅盘而今不知是义所趋

妙法莲华经方便品第二(15)
尔时舍利弗知四众心疑自亦未了而白佛言世尊何因何缘殷勤称叹诸佛第一方便甚深微妙难解之法我自昔来未曾从佛闻如是说今者四众咸皆有疑惟愿世尊敷演斯事世尊何故殷勤称叹甚深微妙难解之法

妙法莲华经方便品第二(16)
尔时舍利弗欲重宣此义而说偈言慧日大圣尊久乃说是法自说得如是力无畏三昧禅定解脱等不可思议法道场所得法无能发问者

妙法莲华经方便品第二(17)
我意难可测亦无能问者无问而自说称叹所行道智慧甚微妙诸佛之所得无漏诸罗汉及求涅盘者今皆堕疑网佛何故说是其求缘觉者比丘比丘尼

妙法莲华经方便品第二(18)
诸天龙鬼神及乾闼婆等相视怀犹豫瞻仰两足尊是事为云何愿佛为解说于诸声闻众佛说我第一我今自于智疑惑不能了为是究竟法为是所行道

妙法莲华经方便品第二(19)
佛口所生子合掌瞻仰待愿出微妙音时为如实说诸天龙神等其数如恒沙求佛诸菩萨大数有八万又诸万亿国转轮圣王至合掌以敬心欲闻具足道

妙法莲华经方便品第二(20)
尔时佛告舍利弗止止不须复说若说是事一切世间诸天及人皆当惊疑舍利弗重白佛言世尊惟愿说之惟愿说之所以者何是会无数百千万亿阿僧只众生曾见诸佛诸根猛利智慧明了闻佛所说则能敬信

妙法莲华经方便品第二(21)
尔时舍利弗欲重宣此义而说偈言法王无上尊惟说愿勿虑是会无量众有能敬信者佛复止舍利弗若说是事一切世间天人阿修罗皆当惊疑增上慢比丘将坠于大坑

妙法莲华经方便品第二(22)
尔时世尊重说偈言止止不须说我法妙难思诸增上慢者闻必不敬信尔时舍利弗重白佛言世尊惟愿说之惟愿说之今此会中如我等比百千万亿世世已曾从佛受化如此人等必能敬信长夜安隐多所饶益

妙法莲华经方便品第二(23)
尔时舍利弗欲重宣此义而说偈言无上两足尊愿说第一法我为佛长子惟垂分别说是会无量众能敬信此法佛已曾世世教化如是等皆一心合掌欲听受佛语我等千二百及余求佛者愿为此众故惟垂分别说是等闻此法则生大欢喜

妙法莲华经方便品第二(24)
尔时世尊告舍利弗汝已殷勤三请岂得不说汝今谛听善思念之吾当为汝分别解说说此语时会中有比丘比丘尼优婆塞优婆夷

妙法莲华经方便品第二(25)
五千人等即从座起礼佛而退所以者何此辈罪根深重及增上慢未得谓得未证谓证有如此失是以不住世尊默然而不制止

妙法莲华经方便品第二(26)
尔时佛告舍利弗我今此众无复枝叶纯有贞实舍利弗如是增上慢人退亦佳矣汝今善听当为汝说舍利弗言唯然世尊愿乐欲闻佛告舍利弗

妙法莲华经方便品第二(27)
如是妙法诸佛如来时乃说之如优昙钵华时一现耳舍利弗汝等当信佛之所说言不虚妄舍利弗诸佛随宜说法意趣难解所以者何我以无数方便种种因缘譬喻言辞演说诸

妙法莲华经方便品第二(28)
法是法非思量分别之所能解唯有诸佛乃能知之所以者何诸佛世尊唯以一大事因缘故出现于世舍利弗云何名诸佛世尊唯以一大事因缘故出现于世诸佛世尊欲令众生

妙法莲华经方便品第二(29)
开佛知见使得清净故出现于世欲示众生佛之知见故出现于世欲令众生悟佛知见故出现于世欲令众生入佛知见道故出现于世舍利弗是为诸佛以一大事因缘故出现于世

妙法莲华经方便品第二(30)
佛告舍利弗诸佛如来但教化菩萨诸有所作常为一事唯以佛之知见示悟众生舍利弗如来但以一佛乘故为众生说法无有余乘若二若三舍利弗一切十方诸佛法亦如是

妙法莲华经方便品第二(31)
舍利弗过去诸佛以无量无数方便种种因缘譬喻言辞而为众生演说诸法是法皆为一佛乘故是诸众生从诸佛闻法究竟皆得一切种智舍利

妙法莲华经方便品第二(32)
弗未来诸佛当出于世亦以无量无数方便种种因缘譬喻言辞而为众生演说诸法是法皆为一佛乘故是诸众生从佛闻法究竟皆得一切种智

妙法莲华经方便品第二(33)
舍利弗现在十方无量百千万亿佛土中诸佛世尊多所饶益安乐众生是诸佛亦以无量无数方便种种因缘譬喻言辞而为众生演说诸法是法

妙法莲华经方便品第二(34)
皆为一佛乘故是诸众生从佛闻法究竟皆得一切种智舍利弗是诸佛但教化菩萨欲以佛之知见示众生故欲以佛之知见悟众生故欲令众生

妙法莲华经方便品第二(35)
入佛之知见故舍利弗我今亦复如是知诸众生有种种欲深心所著随其本性以种种因缘譬喻言辞方便力而为说法舍利弗如此皆为得一佛乘一切种智故

妙法莲华经方便品第二(36)
舍利弗十方世界中尚无二乘何况有三舍利弗诸佛出于五浊恶世所谓劫浊烦恼浊众生浊见浊命浊如是舍利弗劫浊乱时众生垢重悭贪嫉妒成就诸不善根

妙法莲华经方便品第二(37)
故诸佛以方便力于一佛乘分别说三舍利弗若我弟子自谓阿罗汉辟支佛者不闻不知诸佛如来但教化菩萨事此非佛弟子非阿罗汉非辟支佛

妙法莲华经方便品第二(38)
又舍利弗是诸比丘比丘尼自谓已得阿罗汉是最后身究竟涅盘便不复志求阿耨多罗三藐三菩提当知此辈皆是增上慢人所以者何若有比丘实得阿罗汉若不信此法无有是处除

妙法莲华经方便品第二(39)
佛灭度后现前无佛所以者何佛灭度后如是等经受持读诵解义者是人难得若遇余佛于此法中便得决了舍利弗汝等当一心信解受持佛语诸佛如来言无虚妄无有余乘唯一佛乘

妙法莲华经方便品第二(40)
尔时世尊欲重宣此义而说偈言比丘比丘尼有怀增上慢优婆塞我慢优婆夷不信如是四众等其数有五千不自见其过于戒有缺漏

妙法莲华经方便品第二(41)
护惜其瑕疵是小智已出众中之糟糠佛威德故去斯人鲜福德不堪受是法此众无枝叶唯有诸贞实舍利弗善听诸佛所得法无量方便力而为众生说

妙法莲华经方便品第二(42)
众生心所念种种所行道若干诸欲性先世善恶业佛悉知是已以诸缘譬喻言辞方便力令一切欢喜或说修多罗伽陀及本事本生未曾有亦说于因缘

妙法莲华经方便品第二(43)
譬喻并只夜优波提舍经钝根乐小法贪著于生死于诸无量佛不行深妙道众苦所恼乱为是说涅盘我设是方便令得入佛慧未曾说汝等当得成佛道

妙法莲华经方便品第二(44)
所以未曾说说时未至故今正是其时决定说大乘我此九部法随顺众生说入大乘为本以故说是经有佛子心净柔软亦利根无量诸佛所而行深妙道

妙法莲华经方便品第二(45)
为此诸佛子说是大乘经我记如是人来世成佛道以深心念佛修持净戒故此等闻得佛大喜充遍身佛知彼心行故为说大乘声闻若菩萨闻我所说法

妙法莲华经方便品第二(46)
乃至于一偈皆成佛无疑十方佛土中唯有一乘法无二亦无三除佛方便说但以假名字引导于众生说佛智慧故诸佛出于世唯此一事实余二则非真

妙法莲华经方便品第二(47)
终不以小乘济度于众生佛自住大乘如其所得法定慧力庄严以此度众生自证无上道大乘平等法若以小乘化乃至于一人我则堕悭贪此事为不可

妙法莲华经方便品第二(48)
若人信归佛如来不欺诳亦无贪嫉意断诸法中恶故佛于十方而独无所畏我以相严身光明照世间无量众所尊为说实相印舍利弗当知我本立誓愿

妙法莲华经方便品第二(49)
欲令一切众如我等无异如我昔所愿今者已满足化一切众生皆令入佛道若我遇众生尽教以佛道无智者错乱迷惑不受教我知此众生未曾修善本

妙法莲华经方便品第二(50)
坚著于五欲痴爱故生恼以诸欲因缘坠堕三恶道轮回六趣中备受诸苦毒受胎之微形世世常增长薄德少福人众苦所逼迫入邪见稠林若有若无等

妙法莲华经方便品第二(51)
依止此诸见具足六十二深著虚妄法坚受不可舍我慢自矜高谄曲心不实于千万亿劫不闻佛名字亦不闻正法如是人难度是故舍利弗我为设方便

妙法莲华经方便品第二(52)
说诸尽苦道示之以涅盘我虽说涅盘是亦非真灭诸法从本来常自寂灭相佛子行道已来世得作佛我有方便力开示三乘法一切诸世尊皆说一乘道

妙法莲华经方便品第二(53)
今此诸大众皆应除疑惑诸佛语无异唯一无二乘过去无数劫无量灭度佛百千万亿种其数不可量如是诸世尊种种缘譬喻无数方便力演说诸法相

妙法莲华经方便品第二(54)
是诸世尊等皆说一乘法化无量众生令入于佛道又诸大圣主知一切世间天人群生类深心之所欲更以异方便助显第一义若有众生类值诸过去佛

妙法莲华经方便品第二(55)
若闻法布施或持戒忍辱精进禅智等种种修福慧如是诸人等皆已成佛道诸佛灭度已若人善软心如是诸众生皆已成佛道诸佛灭度已供养舍利者

妙法莲华经方便品第二(56)
起万亿种塔金银及玻璃砗磲与玛瑙玫瑰琉璃珠清净广严饰庄校于诸塔或有起石庙栴檀及沉水木蜜并余材塼瓦泥土等若于旷野中积土成佛庙

妙法莲华经方便品第二(57)
乃至童子戏聚沙为佛塔如是诸人等皆已成佛道若人为佛故建立诸形像刻雕成众相皆已成佛道或以七宝成鋀石赤白铜白镴及铅锡铁木及与泥

妙法莲华经方便品第二(58)
或以胶漆布严饰作佛像如是诸人等皆已成佛道彩画作佛像百福庄严相自作若使人皆已成佛道乃至童子戏若草木及笔或以指爪甲而画作佛像

妙法莲华经方便品第二(59)
如是诸人等渐渐积功德具足大悲心皆已成佛道但化诸菩萨度脱无量众若人于塔庙宝像及画像以华香幡盖敬心而供养若使人作乐击鼓吹角贝

妙法莲华经方便品第二(60)
箫笛琴箜篌琵琶铙铜钹如是众妙音尽持以供养或以欢喜心歌呗颂佛德乃至一小音皆已成佛道若人散乱心乃至以一华供养于画像渐见无数佛

妙法莲华经方便品第二(61)
或有人礼拜或复但合掌乃至举一手或复小低头以此供养像渐见无量佛自成无上道广度无数众入无余涅盘如薪尽火灭若人散乱心入于塔庙中

妙法莲华经方便品第二(62)
一称南无佛皆已成佛道于诸过去佛在世或灭后若有闻是法皆已成佛道未来诸世尊其数无有量是诸如来等亦方便说法一切诸如来以无量方便

妙法莲华经方便品第二(63)
度脱诸众生入佛无漏智若有闻法者无一不成佛诸佛本誓愿我所行佛道普欲令众生亦同得此道未来世诸佛虽说百千亿无数诸法门其实为一乘

妙法莲华经方便品第二(64)
诸佛两足尊知法常无性佛种从缘起是故说一乘是法住法位世间相常赚于道场知已导师方便说天人所供养现在十方佛其数如恒沙出现于世间

妙法莲华经方便品第二(65)
安隐众生故亦说如是法知第一寂灭以方便力故虽示种种道其实为佛乘知众生诸行深心之所念过去所习业欲性精进力及诸根利钝以种种因缘

妙法莲华经方便品第二(66)
譬喻亦言辞随应方便说今我亦如是安隐众生故以种种法门宣示于佛道我以智慧力知众生性欲方便说诸法皆令得欢喜舍利弗当知我以佛眼观

妙法莲华经方便品第二(67)
见六道众生贫穷无福慧入生死险道相续苦不断深著于五欲如牦牛爱尾以贪爱自弊盲瞑无所见不求大势佛及与断苦法深入诸邪见以苦欲舍苦

妙法莲华经方便品第二(68)
为是众生故而起大悲心我始坐道超观树亦经行于三七日中思惟如是事我所得智慧微妙最第一众生诸根钝著乐痴所盲如斯之等类云何而可度

妙法莲华经方便品第二(69)
尔时诸梵王及诸天帝释护世四天王及大自在天并余诸天众眷属百千万恭敬合掌礼请我转法轮我即自思惟若但赞佛乘众生没在苦不能信是法

妙法莲华经方便品第二(70)
破法不信故坠于三恶道我宁不说法疾入于涅盘寻念过去佛所行方便力我今所得道亦应说三乘作是思惟时十方佛皆现梵音慰喻我善哉释迦文

妙法莲华经方便品第二(71)
第一之导师得是无上法随诸一切佛而用方便力我等亦皆得最妙第一法为诸众生类分别说三乘少智乐小法不自信作佛是故以方便分别说诸果

妙法莲华经方便品第二(72)
虽复说三乘但为教菩萨舍利弗当知我闻圣师子深净微妙音喜称南无佛复作如是念我出浊恶世如诸佛所说我亦随顺行思惟是事已即趋波罗奈

妙法莲华经方便品第二(73)
诸法寂灭相不可以言宣以方便力故为五比丘说是名转法轮便有涅盘音及以阿罗汉法僧差别名从久远劫来赞是涅盘法生死苦永粳我常如是说

妙法莲华经方便品第二(74)
舍利弗当知我见佛子等志求佛道者无量千万亿咸以恭敬心皆来至佛所曾从诸佛闻方便所说法我即作是念如来所以出为说佛慧故今正是其时

妙法莲华经方便品第二(75)
舍利弗当知钝根小智人著相憍慢者不能信是法今我喜无畏于诸菩萨中正直舍方便但说无上道菩萨闻是法疑网皆已除千二百罗汉悉亦当作佛

妙法莲华经方便品第二(76)
如三世诸佛说法之仪式我今亦如是说无分别法诸佛兴出世悬远值遇难正使出于世说是法复难无量无数劫闻是法亦难能听是法者斯人亦复难

妙法莲华经方便品第二(77)
譬如优昙花一切皆爱乐天人所稀有时时乃一出闻法欢喜赞乃至发一言则为已供养一切三世佛是人甚稀有过于优昙花汝等勿有疑我为诸法王

妙法莲华经方便品第二(78)
普告诸大众但以一乘道教化诸菩萨无声闻弟子汝等舍利弗声闻及菩萨当知是妙法诸佛之秘要以五浊恶世但乐著诸欲如是等众生终不求佛道

妙法莲华经方便品第二(79)
当来世恶人闻佛说一乘迷惑不信受破法堕恶道有惭愧清净志求佛道者当为如是等广赞一乘道舍利弗当知诸佛法如是以万亿方便随宜而说法

妙法莲华经方便品第二(80)
其不习学者不能晓了此汝等既已知诸佛世之师随宜方便事无复诸疑惑心生大欢喜自知当作佛

妙法莲华经譬喻品第三(1)
尔时舍利弗踊跃欢喜即起合掌瞻仰尊颜而白佛言今从世尊闻此法音心怀踊跃得未曾有所以者何我昔从佛闻如是法见诸菩萨授记作佛而我等

妙法莲华经譬喻品第三(2)
不与斯事甚自感伤失于如来无量知见世尊我常独处山林树下若坐若行每作是念我等同入法性云何如来以小乘法而见济度是我等咎非世尊也

妙法莲华经譬喻品第三(3)
所以者何若我等待说所因成就阿耨多罗三藐三菩提者必以大乘而得度脱然我等不解方便随宜所说初闻佛法遇便信受思惟取证世尊我从昔来

妙法莲华经譬喻品第三(4)
终日竟夜每自克责而今从佛闻所未闻未曾有法断诸疑悔身意泰然快得安隐今日乃知真是佛子从佛口生从法化生得佛法分尔时舍利弗欲重宣此义而说偈言

妙法莲华经譬喻品第三(5)
我闻是法音得所未曾有心怀大欢喜疑网皆已除昔来蒙佛教不失于大乘佛音甚稀有能除众生恼我已得漏尽闻亦除忧恼我处于山谷或在树林下若坐若经行

妙法莲华经譬喻品第三(6)
常思惟是事呜呼深自责云何而自欺我等亦佛子同入无漏法不能于未来演说无上道金色三十二十力诸解脱同共一法中而不得此事八十种妙好十八不共法

妙法莲华经譬喻品第三(7)
如是等功德而我皆已失我独经行时见佛在大众名闻满十方广饶益众生自惟失此利我为自欺诳我常于日夜每思惟是事欲以问世尊为失为不失我常见世尊

妙法莲华经譬喻品第三(8)
称赞诸菩萨以是于日夜筹量此是事今闻佛音声随宜而说法无漏难思议令众至道常我本著邪见为诸梵志师世尊知我心拔邪说涅槃我悉除邪见于空法得证

妙法莲华经譬喻品第三(9)
尔时心自谓得至于灭度而今乃自觉非是实灭度若得作佛时具三十二相天人夜叉众龙神等恭敬是时乃可谓永尽灭无余佛于大众中说我当作佛闻如是法音

妙法莲华经譬喻品第三(10)
疑悔悉已除初闻佛所说心中大惊疑将非魔作佛恼乱我心耶佛以种种缘譬喻巧言说其心安如海我闻疑网断佛说过去世无量灭度佛安住方便中亦皆说是法

妙法莲华经譬喻品第三(11)
现在未来佛其数无有量亦以诸方便演说如是法如今者世尊从生及出家得道转法轮亦以方便说世尊说实道波旬无此事以是我定知非是魔作佛我堕疑网故

妙法莲华经譬喻品第三(12)
谓是魔所为闻佛柔软音深远甚微妙演畅清净法我心大欢喜疑悔永已尽安住实智中我定当作佛为天人所敬转无上法轮教化诸菩萨

妙法莲华经譬喻品第三(13)
尔时佛告舍利弗吾今于天人沙门婆罗门等大众中说我昔曾于二万亿佛所为无上道故常教化汝汝亦长夜随我受学我以方便引导汝故生我法中舍利弗我

妙法莲华经譬喻品第三(14)
昔教汝志愿佛道汝今悉忘而便自谓已得灭度我今还欲令汝忆念本愿所行道故为诸声闻说是大乘经名妙法莲华教菩萨法佛所护念舍利弗汝于未来世过

妙法莲华经譬喻品第三(15)
无量无边不可思议劫供养若干千万亿佛奉持正法具足菩萨所行之道当得作佛号曰华光如来应供正遍知明行足善逝世间解无上士调御丈夫天人师佛世

妙法莲华经譬喻品第三(16)
尊国名离垢其土平正清净严饰安隐丰乐天人炽盛琉璃为地有八交道黄金为绳以界其侧其傍各有七宝行树常有华果华光如来亦以三乘教化众生舍利弗

妙法莲华经譬喻品第三(17)
彼佛出时虽非恶世以本愿故说三乘法其劫名大宝庄严何故名曰大宝庄严其国中以菩萨为大宝故彼诸菩萨无量无边不可思议算数譬喻所不能及非佛智

妙法莲华经譬喻品第三(18)
力无能知者若欲行时宝华承足此诸菩萨非初发意皆久植德本于无量百千万亿佛所净修梵行恒为诸佛之所称叹常修佛慧具大神通善知一切诸法之门质

妙法莲华经譬喻品第三(19)
直无伪志念坚固如是菩萨充满其国舍利弗华光佛寿十二小劫除为王子未作佛时其国人民寿八小劫华光如来过十二小劫授坚满菩萨阿耨多罗三藐三菩

妙法莲华经譬喻品第三(20)
提记告诸比丘是坚满菩萨次当作佛号曰华足安行多陀阿伽度阿罗诃三藐三佛陀其佛国土亦复如是舍利弗是华光佛灭度之后正法住世三十二小劫像法

妙法莲华经譬喻品第三(21)
住世亦三十二小劫尔时世尊欲重宣此义而说偈言舍利弗来世成佛普智尊号名曰华光当度无量众供养无数佛具足菩萨行十力等功德证于无上道

妙法莲华经譬喻品第三(22)
过无量劫已劫名大宝严世界名离垢清净无瑕秽以琉璃为地金绳界其道七宝杂色树常有华果实彼国诸菩萨志念常坚固神通波罗蜜皆已悉具足

妙法莲华经譬喻品第三(23)
于无数佛所善学菩萨道如是等大士华光佛所化佛为王子时弃国舍世荣于最末后身出家成佛道华光佛住世寿十二小劫其国人民众寿命八小劫

妙法莲华经譬喻品第三(24)
佛灭度之后正法住于世三十二小劫广度诸众生正法灭尽已像法三十二舍利广流布天人普供养华光佛所为其事皆如是其两足圣尊最胜无伦匹彼即是汝身宜应自欣庆

妙法莲华经譬喻品第三(25)
尔时四部众比丘比丘尼优婆塞优婆夷天龙夜叉乾闼婆阿修罗迦楼罗紧那罗摩睺罗伽等大众见舍利弗于佛前受阿耨多罗三藐三菩提记心大欢

妙法莲华经譬喻品第三(26)
喜踊跃无量各各脱身所著上衣以供养佛释提桓因梵天王等与无数天子亦以天妙衣天曼陀罗华摩诃曼陀罗华等供养于佛所散天衣住虚空中而

妙法莲华经譬喻品第三(27)
自回转诸天伎乐百千万种于虚空中一时俱作雨众天华而作是言佛昔于波罗奈初转法轮今乃复转无上最大法轮尔时诸天子欲重宣此义而说偈言

妙法莲华经譬喻品第三(28)
昔于波罗奈转四谛法轮分别说诸法五众之生灭今复转最妙无上大法轮是法甚深奥少有能信者我等从昔来数闻世尊说未曾闻如是深妙之上法

妙法莲华经譬喻品第三(29)
世尊说是法我等皆随喜大智舍利弗今得受尊记我等亦如是必当得作佛于一切世间最尊无有上佛道叵思议方便随宜说我所有福业今世若过世及见佛功德尽回向佛道

妙法莲华经譬喻品第三(30)
尔时舍利弗白佛言世尊我今无复疑悔亲于佛前得受阿耨多罗三藐三菩提记是诸千二百心自在者昔住学地佛常教化言我法能离生老病死究竟

妙法莲华经譬喻品第三(31)
涅槃是学无学人亦各自以离我见及有无见等谓得涅槃而今于世尊前闻所未闻皆堕疑惑善哉世尊愿为四众说其因缘令离疑悔尔时佛告舍利弗

妙法莲华经譬喻品第三(32)
我先不言诸佛世尊以种种因缘譬喻言辞方便说法皆为阿耨多罗三藐三菩提耶是诸所说皆为化菩萨故然舍利弗今当复以譬喻更明此义诸有智

妙法莲华经譬喻品第三(33)
者以譬喻得解舍利弗若国邑聚落有大长者其年衰迈财富无量多有田宅及诸僮仆其家广大唯有一门多诸人众一百二百乃至五百人止住其中堂

妙法莲华经譬喻品第三(34)
阁朽故墙壁隤落柱根腐败梁栋倾危周匝俱时欻然火起焚烧舍宅长者诸子若十二十或至三十在此宅中长者见是大火从四面起即大惊怖而作是

妙法莲华经譬喻品第三(35)
念我虽能于此所烧之门安隐得出而诸子等于火宅内乐著嬉戏不觉不知不惊不怖火来逼身苦痛切己心不厌患无求出意舍利弗是长者作是思惟

妙法莲华经譬喻品第三(36)
我身手有力当以衣裓若以几案从舍出之复更思惟是舍唯有一门而复狭校诸子幼稚未有所识恋著戏处或当堕落为火所烧我当为说怖畏之事此

妙法莲华经譬喻品第三(37)
舍已烧宜时疾出勿令为火之所烧害作是念已如所思惟具告诸子汝等速出父虽怜愍善言诱喻而诸子等乐著嬉戏不肯信受不惊不畏了无出心亦

妙法莲华经譬喻品第三(38)
复不知何者是火何者为舍云何为失但东西走戏视父而已尔时长者即作是念此舍已为大火所烧我及诸子若不时出必为所焚我今当设方便令诸

妙法莲华经譬喻品第三(39)
子等得免斯害父知诸子先心各有所好种种珍玩奇异之物情必乐著而告之言汝等所可玩好稀有难得汝若不取后必忧悔如此种种羊车鹿车牛车

妙法莲华经譬喻品第三(40)
今在门外可以游戏汝等于此火宅宜速出来随汝所欲皆当与汝尔时诸子闻父所说珍玩之物适其愿故心各勇锐互相推排竞共驰走争出火宅是时

妙法莲华经譬喻品第三(41)
长者见诸子等安隐得出皆于四衢道中露地而坐无复障碍其心泰然欢喜踊跃时诸子等各白父言父先所许玩好之具羊车鹿车牛车愿时赐与舍利

妙法莲华经譬喻品第三(42)
弗尔时长者各赐诸子等一大车其车高广众宝庄校周匝栏楯四面悬铃又于其上张设幰盖亦以珍奇杂宝而严饰之宝绳交络垂诸华缨重敷婉筵安

妙法莲华经譬喻品第三(43)
置丹枕驾以白牛肤色充洁形体姝好有大筋力行步平正其疾如风又多仆从而侍卫之所以者何是大长者财富无量种种诸藏悉皆充溢而作是念我

妙法莲华经譬喻品第三(44)
财物无极不应以下劣小车与诸子等今此幼童皆是吾子爱无偏党我有如是七宝大车其数无量应当等心各各与之不宜差别所以者何以我此物周

妙法莲华经譬喻品第三(45)
给一国犹尚不匮何况诸子是时诸子各乘大车得未曾有非本所望舍利弗于汝意云何是长者等与诸子珍宝大车宁有虚妄否舍利弗言不也世尊是

妙法莲华经譬喻品第三(46)
长者但令诸子得免火难全其躯命非为虚妄何以故若全身命便为已得玩好之具况复方便于彼火宅而拔济之世尊若是长者乃至不与最小一车犹

妙法莲华经譬喻品第三(47)
不虚妄何以故是长者先作是意我以方便令子得出以是因缘无虚妄也何况长者自知财富无量欲饶益诸子等与大车佛告舍利弗善哉善哉如汝所

妙法莲华经譬喻品第三(48)
言舍利弗如来亦复如是则为一切世间之父于诸怖畏衰恼忧患无明闇蔽永尽无余而悉成就无量知见力无所畏有大神力及智慧力具足方便智慧

妙法莲华经譬喻品第三(49)
波罗蜜大慈大悲常无懈倦恒求善事利益一切而生三界朽故火宅为度众生生老病死忧悲苦恼愚痴闇蔽三毒之火教化令得阿耨多罗三藐三菩提

妙法莲华经譬喻品第三(50)
见诸众生为生老病死忧悲苦恼之所烧煮亦以五欲财利故受种种苦又以贪著追求故现受众苦后受地狱畜生饿鬼之苦若生天上及在人间贫穷困

妙法莲华经譬喻品第三(51)
苦爱别离苦怨憎会苦如是等种种诸苦众生没在其中欢喜游戏不觉不知不惊不怖亦不生厌不求解脱于此三界火宅东西驰走虽遭大苦不以为患

妙法莲华经譬喻品第三(52)
舍利弗佛见此已便作是念我为众生之父应拔其苦难与无量无边佛智慧乐令其游戏舍利弗如来复作是念若我但以神力及智慧力舍于方便为诸

妙法莲华经譬喻品第三(53)
众生赞如来知见力无所畏者众生不能以是得度所以者何是诸众生未免生老病死忧悲苦恼而为三界火宅所烧何由能解佛之智慧舍利弗如彼长

妙法莲华经譬喻品第三(54)
者虽复身手有力而不用之但以殷勤方便勉济诸子火宅之难然后各与珍宝大车如来亦复如是虽有力无所畏而不用之但以智慧方便于三界火宅

妙法莲华经譬喻品第三(55)
拔济众生为说三乘声闻辟支佛佛乘而作是言汝等莫得乐住三界火宅勿贪粗敝色声香味触也若贪著生爱则为所烧汝速出三界当得三乘声闻辟

妙法莲华经譬喻品第三(56)
支佛佛乘我今为汝保任此事终不虚也汝等但当勤修精进如来以是方便诱进众生复作是言汝等当知此三乘法皆是圣所称叹自在无系无所依求

妙法莲华经譬喻品第三(57)
乘是三乘以无漏根力觉道禅定解脱三昧等而自娱乐便得无量安隐快乐舍利弗若有众生内有智性从佛世尊闻法信受殷勤精进欲速出三界自求

妙法莲华经譬喻品第三(58)
涅槃是名声闻乘如彼诸子为求羊车出于火宅若有众生从佛世尊闻法信受殷勤精进求自然慧乐独善寂深知诸法因缘是名辟支佛乘如彼诸子为

妙法莲华经譬喻品第三(59)
求鹿车出于火宅若有众生从佛世尊闻法信受勤修精进求一切智佛智自然智无师智如来知见力无所畏愍念安乐无量众生利益天人度脱一切是

妙法莲华经譬喻品第三(60)
名大乘菩萨求此乘故名为摩诃萨如彼诸子为求牛车出于火宅舍利弗如彼长者见诸子等安隐得出火宅到无畏处自惟财富无量等以大车而赐诸

妙法莲华经譬喻品第三(61)
子如来亦复如是为一切众生之父若见无量亿千众生以佛教门出三界苦怖畏险道得涅槃乐如来尔时便作是念我有无量无边智慧力无畏等诸佛

妙法莲华经譬喻品第三(62)
法藏是诸众生皆是我子等与大乘不令有人独得灭度皆以如来灭度而灭度之是诸众生脱三界者悉与诸佛禅定解脱等娱乐之具皆是一相一种圣所称叹能生净妙

妙法莲华经譬喻品第三(63)
第一之乐舍利弗如彼长者初以三车诱引诸子然后但与大车宝物庄严安隐第一然彼长者无虚妄之咎如来亦复如是无有虚妄初说三乘引导众生然后但以大乘而

妙法莲华经譬喻品第三(64)
度脱之何以故如来有无量智慧力无所畏诸法之藏能与一切众生大乘之法但不尽能受舍利弗以是因缘当知诸佛方便力故于一佛乘分别说三佛欲重宣此义而说偈言

妙法莲华经譬喻品第三(65)
譬如长者有一大宅其宅久故而复顿敝堂舍高危柱根摧朽梁栋倾斜基陛隤毁墙壁圯坼泥涂褫落覆苫乱坠椽梠差脱周障屈曲杂秽充遍有五百人

妙法莲华经譬喻品第三(66)
止住其中鸱枭雕鹫乌鹊鸠鸽蚖蛇蝮蝎蜈蚣蚰蜒守宫百足狖狸鼷鼠诸恶虫辈交横驰走屎尿臭处不净流溢蜣蜋诸虫而集其上狐狼野干咀嚼践蹋

妙法莲华经譬喻品第三(67)
龁啮死尸骨肉狼藉由是群狗竞来搏撮饥羸慞惶处处求食斗诤樝掣啀喍嗥吠其舍恐怖变状如是处处皆有魑魅魍魉夜叉恶鬼食啖人肉毒虫之属

妙法莲华经譬喻品第三(68)
诸恶禽兽孚乳产生各自藏护夜叉竞来争取食之食之既饱恶心转炽斗诤之声甚可怖畏鸠槃荼鬼蹲踞土埵或时离地一尺二尺往返游行纵逸嬉戏

妙法莲华经譬喻品第三(69)
捉狗两足扑令失声以脚加颈怖狗自乐复有诸鬼其身长大裸形黑瘦常住其中发大恶声叫呼求食复有诸鬼其咽如针复有诸鬼首如牛头或食人肉

妙法莲华经譬喻品第三(70)
或复啖狗头发蓬乱残害凶险饥渴所逼叫唤驰走夜叉饿鬼诸恶鸟兽饥急四向窥看窗牖如是诸难恐畏无量是朽故宅属于一人其人近出未久之间

妙法莲华经譬喻品第三(71)
于后舍宅忽然火起四面一时其炎俱炽栋梁椽柱爆声震裂摧折堕落墙壁崩倒诸鬼神等扬声大叫雕鹫诸鸟鸠槃荼等周章惶怖不能自出恶兽毒虫

妙法莲华经譬喻品第三(72)
藏窜孔穴毗舍阇鬼亦住其中薄福德故为火所逼共相残害饮血啖肉野干之属并已前死诸大恶兽竞来食啖臭烟熢勃四面充塞蜈蚣蚰蜒毒蛇之类

妙法莲华经譬喻品第三(73)
为火所烧争走出穴鸠槃荼鬼随取而食又诸饿鬼头上火燃饥渴热恼周章闷走其宅如是甚可怖畏毒害火灾众难非一是时宅主在门外立闻有人言

妙法莲华经譬喻品第三(74)
汝诸子等先因游戏来入此宅稚小无知欢娱乐著长者闻已惊入火宅方宜救济令无烧害告喻诸子说众患难恶鬼毒虫灾火蔓延众苦次第相续不绝

妙法莲华经譬喻品第三(75)
毒蛇蚖蝮及诸夜叉鸠槃荼鬼野干狐狗雕鹫鸱枭百足之属饥渴恼急甚可怖畏此苦难处况复大火诸子无知虽闻父诲犹故乐著嬉戏不已是时长者

妙法莲华经譬喻品第三(76)
而作是念诸子如此益我愁恼今此舍宅无一可乐而诸子等耽湎嬉戏不受我教将为火害即便思惟设诸方便告诸子等我有种种珍玩之具妙宝好车

妙法莲华经譬喻品第三(77)
羊车鹿车大牛之车今在门外汝等出来吾为汝等造作此车随意所乐可以游戏诸子闻说如此诸车即时奔竞驰走而出到于空地离诸苦难长者见子

妙法莲华经譬喻品第三(78)
得出火宅住于四衢坐师子座而自庆言我今快乐此诸子等生育甚难愚小无知而入险宅多诸毒虫魑魅可畏大火猛炎四面俱起而此诸子贪著嬉戏

妙法莲华经譬喻品第三(79)
我已救之令得脱难是故诸人我今快乐尔时诸子知父安坐皆诣父所而白父言愿赐我等三种宝车如前所许诸子出来当以三车随汝所欲今正是时

妙法莲华经譬喻品第三(80)
惟垂给与长者大富库藏众多金银琉璃砗磲玛瑙以众宝物造诸大车庄校严饰周匝栏楯四面悬铃金绳交络真珠罗网张施其上金华诸璎处处垂下

妙法莲华经譬喻品第三(81)
众彩杂饰周匝围绕柔软缯纩以为茵蓐上妙细叠价值千亿鲜白净洁以覆其上有大白牛肥壮多力形体姝好以驾宝车多诸傧从而侍卫之以是妙车

妙法莲华经譬喻品第三(82)
等赐诸子诸子是时欢喜踊跃乘是宝车游于四方嬉戏快乐自在无碍告舍利弗我亦如是众圣中尊世间之父一切众生皆是吾子深著世乐无有慧心

妙法莲华经譬喻品第三(83)
三界无安犹如火宅众苦充满甚可怖畏常有生老病死忧患如是等火炽燃不息如来已离三界火宅寂然闲居安处林野今此三界皆是我有其中众生

妙法莲华经譬喻品第三(84)
悉是吾子而今此处多诸患难唯我一人能为救护虽复教诏而不信受于诸欲染贪著深故以是方便为说三乘令诸众生知三界苦开示演说出世间道

妙法莲华经譬喻品第三(85)
是诸子等若心决定具足三明及六神通有得缘觉不退菩萨汝舍利弗我为众生以此譬喻说一佛乘汝等若能信受是语一切皆当成得佛道是乘微妙

妙法莲华经譬喻品第三(86)
清净第一于诸世间为无有上佛所悦可一切众生所应称赞供养礼拜无量亿千诸力解脱禅定智慧及佛余法得如是乘令诸子等日夜劫数常得游戏

妙法莲华经譬喻品第三(87)
与诸菩萨及声闻众乘此宝乘直至道常以是因缘十方谛求更无余乘除佛方便告舍利弗汝诸人等皆是吾子我则是父汝等累劫众苦所烧我皆济拔

妙法莲华经譬喻品第三(88)
令出三界我虽先说汝等灭度但尽生死而实不灭今所应作唯佛智慧若有菩萨于是众中能一心听诸佛实法诸佛世尊虽以方便所化众生皆是菩萨

妙法莲华经譬喻品第三(89)
若人小智深著爱欲为此等故说于苦谛众生心喜得未曾有佛说苦谛真实无异若有众生不知苦本深著苦因不能暂舍为是等故方便说道诸苦所因

妙法莲华经譬喻品第三(90)
贪欲为本若灭贪欲无所依止灭尽诸苦名第三谛为灭谛故修行于道离诸苦缚名得解脱是人于何而得解脱但离虚妄名为解脱其实未得一切解脱

妙法莲华经譬喻品第三(91)
佛说是人未实灭度斯人未得无上道故我意不欲令至灭度我为法王于法自在安隐众生故现于世汝舍利弗我此法印为欲利益世间故说在所游方

妙法莲华经譬喻品第三(92)
勿妄宣传若有闻者随喜顶受当知是人阿鞞跋致若有信受此经法者是人已曾见过去佛恭敬供养亦闻是法若人有能信汝所说则为见我亦见于汝

妙法莲华经譬喻品第三(93)
及比丘僧并诸菩萨斯法华经为深智说浅识闻之迷惑不解一切声闻及辟支佛于此经中力所不及汝舍利弗尚于此经以信得入况余声闻其余声闻

妙法莲华经譬喻品第三(94)
信佛语故随顺此经非己智分又舍利弗憍慢懈耽计我见者莫说此经凡夫浅识深著五欲闻不能解亦勿为说若人不信毁谤此经则断一切世间佛种

妙法莲华经譬喻品第三(95)
或复颦蹙而怀疑惑汝当听说此人罪报若佛在世若灭度后其有诽谤如斯经典见有读诵书持经者轻贱憎嫉而怀结恨此人罪报汝今复听其人命终

妙法莲华经譬喻品第三(96)
入阿鼻狱具足一劫劫尽更生如是展转至无数劫从地狱出当堕畜生若狗野干其影枯瘦黧黮疥癞人所触娆又复为人之所恶贱常困饥渴骨肉枯竭

妙法莲华经譬喻品第三(97)
生受楚毒死被瓦石断佛种故受斯罪报若作骆驼或生驴中身常负重加诸杖捶但念水草余无所知谤斯经故获罪如是有作野干来入聚落身体疥癞

妙法莲华经譬喻品第三(98)
又无一目为诸童子之所打掷受诸苦痛或时致死于此死已更受蟒身其形长大五百由旬聋騃无足宛转腹行为诸小虫之所咂食昼夜受苦无有休息

妙法莲华经譬喻品第三(99)
谤斯经故获罪如是若得为人诸根闇钝矬陋挛躄盲聋背伛有所言说人不信受口气常臭鬼魅所著贫穷下贱为人所使多病痟瘦无所依怙虽亲附人

妙法莲华经譬喻品第三(100)
人不在意若有所得寻复忘失若修医道顺方治病更增他疾或复致死若自有病无人救疗设服良药而复增剧若他反逆抄劫窃盗如是等罪横罗其殃

妙法莲华经譬喻品第三(101)
如斯罪人永不见佛众圣之王说法教化如斯罪人常生难处狂聋心乱永不闻法于无数劫如恒河沙生辄聋哑诸根不具常处地狱如游园观在余恶道

妙法莲华经譬喻品第三(102)
如己舍宅驼驴猪狗是其行处谤斯经故获罪如是若得为人聋盲瘖哑贫穷诸衰以自庄严水肿乾痟疥癞痈疽如是等病以为衣服身常臭处垢秽不净

妙法莲华经譬喻品第三(103)
深著我见增益瞋恚淫欲炽盛不择禽兽谤斯经故获罪如是告舍利弗谤斯经者若说其罪穷劫不荆以是因缘我故语汝无智人中莫说此经若有利根

妙法莲华经譬喻品第三(104)
智慧明了多闻强识求佛道者如是之人乃可为说若人曾见亿百千佛植诸善本深心坚固如是之人乃可为说若人精进常修慈心不惜身命乃可为说

妙法莲华经譬喻品第三(105)
若人恭敬无有异心离诸凡愚独处山泽如是之人乃可为说又舍利弗若见有人舍恶知识亲近善友如是之人乃可为说若见佛子持戒清洁如净明珠

妙法莲华经譬喻品第三(106)
求大乘经如是之人乃可为说若人无瞋质直柔软常愍一切恭敬诸佛如是之人乃可为说复有佛子于大众中以清净心种种因缘譬喻言辞说法无碍

妙法莲华经譬喻品第三(107)
如是之人乃可为说若有比丘为一切智四方求法合掌顶受但乐受持大乘经典乃至不受余经一偈如是之人乃可为说如人至心求佛舍利如是求经

妙法莲华经譬喻品第三(108)
得已顶受其人不复志求余经亦未曾念外道典籍如是之人乃可为说告舍利弗我说是相求佛道者穷劫不尽如是等人则能信解汝当为说妙法华经
