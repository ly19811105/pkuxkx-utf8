维摩经#435#

佛国品第一(1)
如是我闻一时佛在毗耶离庵罗树园与大比丘众八千人俱菩萨三万二千众所知识大智本行皆悉成就诸佛威神之所建立为护法城受持正法能师子吼名

佛国品第一(2)
闻十方众人不请友而安之绍隆三宝能使不绝降伏魔怨制诸外道悉已清净永离盖缠心常安赚无碍解脱念定总持辩才不断布施持戒忍辱精进禅定智慧

佛国品第一(3)
及方便力无不具足逮无所得不起法忍已能随顺转不退轮善解法相知众生根盖诸大众得无所畏功德智慧以修其心相好严身色像第一舍诸世间所有饰

佛国品第一(4)
好名称高远逾于须弥深信坚固犹若金刚法宝普照而雨甘露于众言音微妙第一深入缘起断诸邪见有无二边无复余习演法无畏犹师子吼其所讲说乃如

佛国品第一(5)
雷震无有量已过量集众法宝如海导师了达诸法深妙之义善知众生往来所趣及心所行近无等等佛自在慧十力无畏十八不共关闭一切诸恶趣门而生五

佛国品第一(6)
道以现其身为大医王善疗众铂应病与药令得服行无量功德皆成就无量佛土皆严净其见闻者无不蒙益诸有所作亦不唐捐如是一切功德皆悉具足其名曰

佛国品第一(7)
等观菩萨不等观菩萨等不等观菩萨定自在王菩萨法自在王菩萨法相菩萨光相菩萨光严菩萨大严菩萨宝积菩萨辩积菩萨宝手菩萨宝印手菩萨常举手菩萨

佛国品第一(8)
常下手菩萨常惨菩萨喜根菩萨喜王菩萨辩音菩萨虚空藏菩萨执宝炬菩萨宝勇菩萨宝见菩萨帝网菩萨明网菩萨无缘观菩萨慧积菩萨宝胜菩萨天王菩萨

佛国品第一(9)
坏魔菩萨电德菩萨自在王菩萨功德相严菩萨师子吼菩萨雷音菩萨山相击音菩萨香象菩萨白香象菩萨常精进菩萨不休息菩萨妙生菩萨华严菩萨

佛国品第一(10)
观世音菩萨得大势菩萨梵网菩萨宝杖菩萨无胜菩萨严土菩萨金髻菩萨珠髻菩萨弥勒菩萨文殊师利法王子菩萨如是等三万二千人

佛国品第一(11)
复有万梵天王尸弃等从余四天下来诣佛所而听法复有万二千天帝亦从余四天下来在会坐并余大威力诸天龙神夜叉乾闼婆阿修罗迦楼罗紧那罗摩睺罗伽等悉来会坐诸比丘比丘尼优婆塞优婆夷俱来会坐

佛国品第一(12)
彼时佛与无量百千之众恭敬围绕而为说法譬如须弥山王显于大海安处众宝师子之座蔽于一切诸来大众尔时毗耶离城有长者子名曰宝积与五百长者子俱

佛国品第一(13)
持七宝盖来诣佛所头面礼足各以其盖共供养佛佛之威神令诸宝盖合成一盖遍覆三千大千世界而此世界广长之相悉于中现又此三千大千世界诸须弥山雪山

佛国品第一(14)
目真邻陀山摩诃目真邻陀山香山宝山金山黑山铁围山大铁围山大海江河川流泉源及日月星辰天宫龙宫诸尊神宫悉现于宝盖中又十方诸佛诸佛说法亦现于宝盖中

佛国品第一(15)
尔时一切大众睹佛神力叹未曾有合掌礼佛瞻仰尊颜目不暂舍于是长者子宝积即于佛前以偈颂曰

佛国品第一(16)
目净修广如青莲心净已度诸禅定久积净业称无量导众以寂故稽首既见大圣以神变普现十方无量土其中诸佛演说法于是一切悉见闻

佛国品第一(17)
法王法力超群生常以法财施一切能善分别诸法相于第一义而不动已于诸法得自在是故稽首此法王说法不有亦不无以因缘故诸法生

佛国品第一(18)
无我无造无受者善恶之业亦不亡始在佛树力降魔得甘露灭觉道成已无心意无受行而悉摧伏诸外道三转法轮于大千其轮本来常清净

佛国品第一(19)
天人得道此为证三宝于是现世间以斯妙法济群生一受不退常寂然度老病死大医王当礼法海德无边毁誉不动如须弥于善不善等以慈

佛国品第一(20)
心行平等如虚空孰闻人宝不敬承今奉世尊此微盖于中现我三千界诸天龙神所居宫乾闼婆等及夜叉悉见世间诸所有十力哀现是化变

佛国品第一(21)
众睹希有皆叹佛今我稽首三界尊大圣法王众所归净心观佛靡不欣各见世尊在其前斯则神力不共法佛以一音演说法众生随类各得解

佛国品第一(22)
皆谓世尊同其语斯则神力不共法佛以一音演说法众生各各随所解普得受行获其利斯则神力不共法佛以一音演说法或有恐畏或欢喜

佛国品第一(23)
或生厌离或断疑斯则神力不共法稽首十力大精进稽首已得无所畏稽首住于不共法稽首一切大导师稽首能断众结缚稽首已到于彼岸

佛国品第一(24)
稽首能度诸世间稽首永离生死道悉知众生来去相善于诸法得解脱不著世间如莲华常善入于空寂行达诸法相无挂碍稽首如空无所依

佛国品第一(25)
尔时长者子宝积说此偈已白佛言世尊是五百长者子皆已发阿耨多罗三藐三菩提心愿闻得佛国土清净唯愿世尊说诸菩萨净土之行

佛国品第一(26)
佛言善哉宝积乃能为诸菩萨问于如来净土之行谛听谛听善思念之当为汝说于是宝积及五百长者子受教而听

佛国品第一(27)
佛言宝积众生之类是菩萨佛土所以者何菩萨随所化众生而取佛土随所调伏众生而取佛土随诸众生应以何国入佛智慧而取佛土随诸众生应以何国起菩萨根而取佛土

佛国品第一(28)
所以者何菩萨取于净国皆为饶益诸众生故譬如有人欲于空地造立宫室随意无碍若于虚空终不能成菩萨如是为成就众生故愿取佛国愿取佛国者非于空也

佛国品第一(29)
宝积当知直心是菩萨净土菩萨成佛时不谄众生来生其国深心是菩萨净土菩萨成佛时具足功德众生来生其国菩提心是菩萨净土菩萨成佛时大乘

佛国品第一(30)
众生来生其国布施是菩萨净土菩萨成佛时一切能舍众生来生其国持戒是菩萨净土菩萨成佛时行十善道满愿众生来生其国忍辱是菩萨净土菩萨

佛国品第一(31)
成佛时三十二相庄严众生来生其国精进是菩萨净土菩萨成佛时勤修一切功德众生来生其国禅定是菩萨净土菩萨成佛时摄心不乱众生来生其国

佛国品第一(32)
智慧是菩萨净土菩萨成佛时正定众生来生其国四无量心是菩萨净土菩萨成佛时成就慈悲喜舍众生来生其国四摄法是菩萨净土菩萨成佛时解脱

佛国品第一(33)
所摄众生来生其国方便是菩萨净土菩萨成佛时于一切法方便无碍众生来生其国三十七道品是菩萨净土菩萨成佛时念处正勤神足根力觉道众生

佛国品第一(34)
来生其国回向心是菩萨净土菩萨成佛时得一切具足功德国土说除八难是菩萨净土菩萨成佛时国土无有三恶八难自守戒行不讥彼阙是菩萨净土

佛国品第一(35)
菩萨成佛时国土无有犯禁之名十善是菩萨净土菩萨成佛时命不中夭大富梵行所言诚谛常以软语眷属不离善和诤讼言必饶益不嫉不恚正见众生

佛国品第一(36)
来生其国如是宝积菩萨随其直心则能发行随其发行则得深心随其深心则意调伏随意调伏则如说行随如说行则能回向随其回向则有方便随其方

佛国品第一(37)
便则成就众生随成就众生则佛土净随佛土净则说法净随说法净则智慧净随智慧净则其心净随其心净则一切功德净是故宝积若菩萨欲得净土当净其心随其心净则佛土净

佛国品第一(38)
尔时舍利弗承佛威神作是念若菩萨心净则佛土净者我世尊本为菩萨时意岂不净而是佛土不净若此佛知其念即告之言于意云何日月岂不净耶而盲者不见

佛国品第一(39)
对曰不也世尊是盲者过非日月咎舍利弗众生罪故不见如来佛土严净非如来咎舍利弗我此土净而汝不见尔时螺髻梵王语舍利弗勿作是意谓此佛土以为不净所以者何我见释迦牟尼佛土清净譬如自在天宫

佛国品第一(40)
舍利弗言我见此土丘陵坑坎荆蕀沙砾土石诸山秽恶充满螺髻梵言仁者心有高下不依佛慧故见此土为不净耳

佛国品第一(41)
舍利弗菩萨于一切众生悉皆平等深心清净依佛智慧则能见此佛土清净于是佛以足指按地即时三千大千世界若干百千珍宝严饰譬如宝庄严佛无量

佛国品第一(42)
功德宝庄严土一切大众叹未曾有而皆自见坐宝莲华佛告舍利弗汝且观是佛土严净舍利弗言唯然世尊本所不见本所不闻今佛国土严净悉现

佛国品第一(43)
佛语舍利弗我佛国土常净若此为欲度斯下劣人故示是众恶不净土耳譬如诸天共宝器食随其福德饭色有异如是舍利弗若人心净便见此土功德庄严

佛国品第一(44)
当佛现此国土严净之时宝积所将五百长者子皆得无生法忍八万四千人皆发阿耨多罗三藐三菩提心佛摄神足于是世界还复如故求声闻乘三万二千天及人知有为法皆悉无常远尘离垢得法眼净八千比丘不受诸法漏尽意解

方便品第二(1)
尔时毗耶离大城中有长者名维摩诘已曾供养无量诸佛深植善本得无生忍辩才无碍游戏神通逮诸总持获无所畏降魔劳怨入深法门善于智度通达方便

方便品第二(2)
大愿成就明了众生心之所趣又能分别诸根利钝久于佛道心已纯淑决定大乘诸有所作能善思量住佛威仪心大如海诸佛咨嗟弟子释梵世主所敬

方便品第二(3)
欲度人故以善方便居毗耶离资财无量摄诸贫民奉戒清净摄诸毁禁以忍调行摄诸恚怒以大精进摄诸懈祷一心禅寂摄诸乱意以决定慧摄诸无智

方便品第二(4)
虽为白衣奉持沙门清净律行虽处居家不著三界示有妻子常修梵行现有眷属常乐远离虽服宝饰而以相好严身虽复饮食而以禅悦为味若至博弈戏处

方便品第二(5)
辄以度人受诸异道不毁正信虽明世典常乐佛法一切见敬为供养中最执持正法摄诸长幼一切治生谐偶虽获俗利不以喜悦游诸四衢饶益众生入治政法

方便品第二(6)
救护一切入讲论处导以大乘入诸学堂诱开童蒙入诸淫舍示欲之过入诸酒肆能立其志若在长者长者中尊为说胜法若在居士居士中尊断其贪著若在刹

方便品第二(7)
利刹利中尊教以忍辱若在婆罗门婆罗门中尊除其我慢若在大臣大臣中尊教以正法若在王子王子中尊示以忠孝若在内官内官中尊化政宫女若在庶民

方便品第二(8)
庶民中尊令兴福力若在梵天梵天中尊诲以胜慧若在帝释帝释中尊示现无常若在护世护世中尊护诸众生长者维摩诘以如是等无量方便饶益众生

方便品第二(9)
其以方便现身有疾以其疾故国王大臣长者居士婆罗门等及诸王子并余官属无数千人皆往问疾其往者维摩诘因以身疾广为说法

方便品第二(10)
诸仁者是身无常无强无力无坚速朽之法不可信也为苦为恼众病所集诸仁者如此身明智者所不怙是身如聚沫不可撮摩是身如泡不得久立是身如

方便品第二(11)
炎从渴爱生是身如芭蕉中无有坚是身如幻从颠倒起是身如梦为虚妄见是身如影从业缘现是身如响属诸因缘是身如浮云须臾变灭是身如电念念

方便品第二(12)
不祝是身无主为如地是身无我为如火是身无寿为如风是身无人为如水是身不实四大为家是身为空离我我所是身无知如草木瓦砾是身无作风力

方便品第二(13)
所转是身不净秽恶充满是身为虚伪虽假以澡浴衣食必归磨灭是身为灾百一病恼是身如丘井为老所逼是身无定为要当死是身如毒蛇如怨贼如空

方便品第二(14)
聚阴界诸入所共合成诸仁者此可患厌当乐佛身所以者何佛身者即法身也从无量功德智慧生从戒定慧解脱解脱知见生从慈悲喜舍生从布施持戒

方便品第二(15)
忍辱柔和勤行精进禅定解脱三昧多闻智慧诸波罗蜜生从方便生从六通生从三明生从三十七道品生从止观生从十力四无所畏十八不共法生从断

方便品第二(16)
一切不善法集一切善法生从真实生从不放逸生从如是无量清净法生如来身诸仁者欲得佛身断一切众生病者当发阿耨多罗三藐三菩提心

方便品第二(17)
如是长者维摩诘为诸问疾者如应说法令无数千人皆发阿耨多罗三藐三菩提心

弟子品第三(1)
尔时长者维摩诘自念寝疾于床世尊大慈宁不垂愍佛知其意即告舍利弗汝行诣维摩诘问疾

弟子品第三(2)
舍利弗白佛言世尊我不堪任诣彼问疾所以者何忆念我昔曾于林中宴坐树下时维摩诘来谓我言唯舍利弗不必是坐为宴坐也夫宴坐者不于三界现身意是为宴坐不起灭定而现

弟子品第三(3)
诸威仪是为宴坐不舍道法而现凡夫事是为宴坐心不住内亦不在外是为宴坐于诸见不动而修行三十七品是为宴坐不断烦恼而入涅槃是为宴坐若能如是坐者佛所印可

弟子品第三(4)
时我世尊闻说是语默然而止不能加报故我不任诣彼问疾佛告大目犍连汝行诣维摩诘问疾

弟子品第三(5)
目连白佛言世尊我不堪任诣彼问疾所以者何忆念我昔入毗耶离大城于里巷中为诸居士说法时维摩诘来谓我言唯大目连为白衣居士说法不

弟子品第三(6)
当如仁者所说夫说法者当如法说法无众生离众生垢故法无有我离我垢故法无寿命离生死故法无有人前后际断故法常寂然灭诸相故法离于

弟子品第三(7)
相无所缘故法无名字言语断故法无有说离觉观故法无形相如虚空故法无戏论毕竟空故法无我所离我所故法无分别离诸识故法无有比无相

弟子品第三(8)
待故法不属因不在缘故法同法性入诸法故法随于如无所随故法住实际诸边不动故法无动椰不依六尘故法无去来常不资法顺空随无相应无

弟子品第三(9)
作法离好丑法无增损法无生灭法无所归法过眼耳鼻舌身心法无高下法常住不动法离一切观行唯大目连法相如是岂可说乎夫说法者无说无

弟子品第三(10)
示其听法者无闻无得譬如幻士为幻人说法当建是意而为说法当了众生根有利钝善于知见无所挂碍以大悲心赞于大乘念报佛恩不断三宝然后说法

弟子品第三(11)
维摩诘说是法时八百居士发阿耨多罗三藐三菩提心我无此辩是故不任诣彼问疾佛告大迦叶汝行诣维摩诘问疾

弟子品第三(12)
迦叶白佛言世尊我不堪任诣彼问疾所以者何忆念我昔于贫里而行乞时维摩诘来谓我言唯大迦叶有慈悲心而不能普舍豪富从贫乞迦叶住平等法应次

弟子品第三(13)
行乞食为不食故应行乞食为坏和合相故应取揣食为不受故应受彼食以空聚想入于聚落所见色与盲等所闻声与响等所嗅香与风等所食味不分别受诸

弟子品第三(14)
触如智证知诸法如幻相无自性无他性本自不然今则无灭迦叶若能不舍八邪入八解脱以邪相入正法以一食施一切供养诸佛及众贤圣然后可食如是食

弟子品第三(15)
者非有烦恼非离烦恼非入定意非起定意非住世间非住涅槃其有施者无大福无校不为益不为损是为正入佛道不依声闻迦叶若如是食为不空食人之施也

弟子品第三(16)
时我世尊闻说是语得未曾有即于一切菩萨深起敬心复作是念斯有家名辩才智慧乃能如是其谁闻此不发阿耨多罗三藐三菩提心我从是来不复劝人以声闻辟支佛行是故不任诣彼问疾

弟子品第三(17)
佛告须菩提汝行诣维摩诘问疾须菩提白佛言世尊我不堪任诣彼问疾所以者何忆念我昔入其舍从乞食时维摩诘取我钵盛满饭谓我言唯须菩提

弟子品第三(18)
若能于食等者诸法亦等诸法等者于食亦等如是行乞乃可取食若须菩提不断淫怒痴亦不与俱不坏于身而随一相不灭痴爱起于明脱以五逆相而

弟子品第三(19)
得解脱亦不解不缚不见四谛非不见谛非得果非不得果非凡夫非离凡夫法非圣人非不圣人虽成就一切法而离诸法相乃可取食若须菩提不见佛

弟子品第三(20)
不闻法彼外道六师富兰那迦叶末伽梨拘赊梨子删阇夜毗罗胝子阿耆多翅舍钦婆罗迦罗鸠驮迦旃延尼犍陀若提子等是汝之师因其出家彼师所

弟子品第三(21)
堕汝亦随堕乃可取食若须菩提入诸邪见不到彼岸住于八难不得无难同于烦恼离清净法汝得无诤三昧一切众生亦得是定其施汝者不名福田供

弟子品第三(22)
养汝者堕三恶道为与众魔共一手作诸劳侣汝与众魔及诸尘劳等无有异于一切众生而有怨心谤诸佛毁于法不入众数终不得灭度汝若如是乃可取食

弟子品第三(23)
时我世尊闻此语茫然不识是何言不知以何答便置钵欲出其舍维摩诘言唯须菩提取钵勿惧于意云何如来所作化人若以是事诘宁有惧不我言不也

弟子品第三(24)
维摩诘言一切诸法如幻化相汝今不应有所惧也所以者何一切言说不离是相至于智者不著文字故无所惧何以故文字性离无有文字是则解脱解脱相者则诸法也

弟子品第三(25)
维摩诘说是法时二百天子得法眼净故我不任诣彼问疾佛告富楼那弥多罗尼子汝行诣维摩诘问疾

弟子品第三(26)
富楼那白佛言世尊我不堪任诣彼问疾所以者何忆念我昔于大林中在一树下为诸新学比丘说法时维摩诘来谓我言唯楼那先当入定观此人心然后

弟子品第三(27)
说法无以秽食置于宝器当知是比丘心之所念无以琉璃同彼水精汝不能知众生根源无得发起以小乘法彼自无疮勿伤之也欲行大道莫示小径无

弟子品第三(28)
以大海内于牛迹无以日光等彼萤火富楼那此比丘久发大乘心中忘此意如何以小乘法而教导之我观小乘智慧微浅犹如盲人不能分别一切众生根之利钝

弟子品第三(29)
时维摩诘即入三昧令此比丘自识宿命曾于五百佛所植众德本回向阿耨多罗三藐三菩提即时豁然还得本心于是诸比丘稽首礼维摩诘足时

弟子品第三(30)
维摩诘因为说法于阿耨多罗三藐三菩提不复退转我念声闻不观人根不应说法是故不任诣彼问疾佛告摩诃迦旃延汝行诣维摩诘问疾

弟子品第三(31)
迦旃延白佛言世尊我不堪任诣彼问疾所以者何忆念昔者佛为诸比丘略说法要我即于后敷演其义谓无常义苦义空义无我义寂灭义时维摩诘来谓我言唯迦旃延无

弟子品第三(32)
以生灭心行说实相法迦旃延诸法毕竟不生不灭是无常义五受阴洞达空无所起是苦义诸法究竟无所有是空义于我无我而不二是无我义法本不然今则无灭是寂灭义

弟子品第三(33)
说是法时彼诸比丘心得解脱故我不任诣彼问疾佛告阿那律汝行诣维摩诘问疾

弟子品第三(34)
阿那律白佛言世尊我不堪任诣彼问疾所以者何忆念我昔于一处经行时有梵王名曰严净与万梵俱放净光明来诣我所稽首作礼问我言几何阿那律天眼所见

弟子品第三(35)
我即答言仁者吾见此释迦牟尼佛土三千大千世界如观掌中庵摩勒果时维摩诘来谓我言唯阿那律天眼所见为作相耶无作相耶假使作相则与外道五通等若无作相即是无为不应有见

弟子品第三(36)
世尊我时默然彼诸梵闻其言得未曾有即为作礼而问曰世孰有真天眼者维摩诘言有佛世尊得真天眼常在三昧悉见诸佛国不以二相

弟子品第三(37)
于是严净梵王及其眷属五百梵天皆发阿耨多罗三藐三菩提心礼维摩诘足已忽然不现故我不任诣彼问疾佛告优波离汝行诣维摩诘问疾

弟子品第三(38)
优波离白佛言世尊我不堪任诣彼问疾所以者何忆念昔者有二比丘犯律行以为耻不敢问佛来问我言唯优波离我等犯律诚以为耻不敢问佛愿解疑悔得免斯咎

弟子品第三(39)
我即为其如法解说时维摩诘来谓我言唯优波离无重增此二比丘罪当直除灭勿扰其心所以者何彼罪性不在内不在外不在中间如佛

弟子品第三(40)
所说心垢故众生垢心净故众生净心亦不在内不在外不在中间如其心然罪垢亦然诸法亦然不出于如如优波离以心相得解脱时宁有垢不我言不也

弟子品第三(41)
维摩诘言一切众生心相无垢亦复如是唯优波离妄想是垢无妄想是净颠倒是垢无颠倒是净取我是垢不取我是净优波离一切法生灭

弟子品第三(42)
不赚如幻如电诸法不相待乃至一念不谆诸法皆妄见如梦如炎如水中月如镜中像以妄想生其知此者是名奉律其知此者是名善解

弟子品第三(43)
于是二比丘言上智哉是优波离所不能及持律之上而不能说我即答言自舍如来未有声闻及菩萨能制其乐说之辩其智慧明达为若此也

弟子品第三(44)
时二比丘疑悔即除发阿耨多罗三藐三菩提心作是愿言令一切众生皆得是辩故我不任诣彼问疾佛告罗睺罗汝行诣维摩诘问疾

弟子品第三(45)
罗睺罗白佛言世尊我不堪任诣彼问疾所以者何忆念昔时毗耶离诸长者子来诣我所稽首作礼问我言唯罗睺罗汝佛之子舍转轮王位出家为道

弟子品第三(46)
其出家者有何等利我即如法为说出家功德之利时维摩诘来谓我言唯罗睺罗不应说出家功德之利所以者何无利无功德是为出家有为法者可

弟子品第三(47)
说有利有功德夫出家者为无为法无为法中无利无功德罗睺罗出家者无彼无此亦无中间离六十二见处于涅槃智者所受圣所行处降伏众魔度

弟子品第三(48)
五道净五眼得五力立五根不恼于彼离众杂恶摧诸外道超越假名出淤泥无系著无我所无所受无扰乱内怀喜护彼意随禅定离众过若能如是是真出家

弟子品第三(49)
于是维摩诘语诸长者子汝等于正法中宜共出家所以者何佛世难值诸长者子言居士我闻佛言父母不听不得出家维摩诘言然汝等便发阿耨多罗三藐三菩提心是即出家是即具足

弟子品第三(50)
尔时三十二长者子皆发阿耨多罗三藐三菩提心故我不任诣彼问疾佛告阿难汝行诣维摩诘问疾阿难白佛言世尊我不堪任诣彼问疾

弟子品第三(51)
所以者何忆念昔时世尊身小有疾当用牛乳我即持钵诣大婆罗门家门下立时维摩诘来谓我言唯阿难何为晨朝持钵住此

弟子品第三(52)
我言居士世尊身小有疾当用牛乳故来至此维摩诘言止止阿难莫作是语如来身者金刚之体诸恶已断众善普会当有何疾当有何恼默往阿难勿谤如来莫使异人闻此粗言无令

弟子品第三(53)
大威德诸天及他方净土诸来菩萨得闻斯语阿难转轮圣王以少甘尚得无铂岂况如来无量羔普胜者哉行矣阿难勿使我等受斯耻也外道梵志若闻此语当作是念何名为师自疾

弟子品第三(54)
不能救而能救诸疾仁可密速去勿使人闻当知阿难诸如来身即是法身非思欲身佛为世尊过于三界佛身无漏诸漏已净佛身无为不堕诸数如此之身当有何疾

弟子品第三(55)
当有何恼时我世尊实怀惭愧得无近佛而谬听耶即闻空中声曰阿难如居士言但为佛出五浊恶世现行斯法度脱众生行矣阿难取乳勿惭

弟子品第三(56)
世尊维摩诘智慧辩才为若此也是故不任诣彼问疾如是五百大弟子各各向佛说其本缘称述维摩诘所言皆曰不任诣彼问疾

菩萨品第四(1)
于是佛告弥勒菩萨汝行诣维摩诘问疾弥勒白佛言世尊我不堪任诣彼问疾所以者何忆念我昔为兜率天王及其眷属说不退转地之行时维摩诘来

菩萨品第四(2)
谓我言弥勒世尊授仁者记一生当得阿耨多罗三藐三菩提为用何生得受记乎过去耶未来耶现在耶若过去生过去生已灭若未来生未来生未至若

菩萨品第四(3)
现在生现在生无祝如佛所说比丘汝今即时亦生亦老亦灭若以无生得受记者无生即是正位于正位中亦无受记亦无得阿耨多罗三藐三菩提云何

菩萨品第四(4)
弥勒受一生记乎为从如生得受记耶为从如灭得受记耶若以如生得受记者如无有生若以如灭得受记者如无有灭一切众生皆如也一切法亦如也

菩萨品第四(5)
众圣贤亦如也至于弥勒亦如也若弥勒得受记者一切众生亦应受记所以者何夫如者不二不异若弥勒得阿耨多罗三藐三菩提者一切众生皆亦应

菩萨品第四(6)
得所以者何一切众生即菩提相若弥勒得灭度者一切众生亦应灭度所以者何诸佛知一切众生毕竟寂灭即涅槃相不复更灭是故弥勒无以此法诱

菩萨品第四(7)
诸天子实无发阿耨多罗三藐三菩提心者亦无退者弥勒当令此诸天子舍于分别菩提之见所以者何菩提者不可以身得不可以心得寂灭是菩提灭

菩萨品第四(8)
诸相故不观是菩提离诸缘故不行是菩提无忆念故断是菩提舍诸见故离是菩提离诸妄想故障是菩提障诸愿故不入是菩提无贪著故顺是菩提顺

菩萨品第四(9)
于如故住是菩提住法性故至是菩提至实际故不二是菩提离意法故等是菩提等虚空故无为是菩提无生住灭故知是菩提了众生心行故不会是菩

菩萨品第四(10)
提诸入不会故不合是菩提离烦恼习故无处是菩提无形色故假名是菩提名字空故如化是菩提无取舍故无乱是菩提常自静故善寂是菩提性清净

菩萨品第四(11)
故无取是菩提离攀缘故无异是菩提诸法等故无比是菩提无可喻故微妙是菩提诸法难知故

菩萨品第四(12)
世尊维摩诘说是法时二百天子得无生法忍故我不任诣彼问疾佛告光严童子汝行诣维摩诘问疾

菩萨品第四(13)
光严白佛言世尊我不堪任诣彼问疾所以者何忆念我昔出毗耶离大城时维摩诘方入城我即为作礼而问言居士从何所来答我言吾从道场来我问道场者何所是

菩萨品第四(14)
答曰直心是道超无虚假故发行是道超能办事故深心是道超增益功德故菩提心是道超无错谬故布施是道超不望报故持戒是道超得愿具故忍辱

菩萨品第四(15)
是道超于诸众生心无碍故精进是道超不懈退故禅定是道超心调柔故智慧是道超现见诸法故慈是道超等众生故悲是道超忍凄故喜是道超悦乐

菩萨品第四(16)
法故舍是道超憎爱断故神通是道超成就六通故解脱是道超能背舍故方便是道超教化众生故四摄是道超摄众生故多闻是道超如闻行故伏心是

菩萨品第四(17)
道超正观诸法故三十七品是道超舍有为法故谛是道超不诳世间故缘起是道超无明乃至老死皆无臼诸烦恼是道超知如实故众生是道超知无我

菩萨品第四(18)
故一切法是道超知诸法空故降魔是道超不倾动故三界是道超无所趣故师子吼是道超无所畏故力无畏不共法是道超无诸过故三明是道超无余

菩萨品第四(19)
碍故一念知一切法是道超成就一切智故如是善男子菩萨若应诸波罗蜜教化众生诸有所作举足下足当知皆从道场来住于佛法矣

菩萨品第四(20)
说是法时五百天人皆发阿耨多罗三藐三菩提心故我不任诣彼问疾佛告持世菩萨汝行诣维摩诘问疾

菩萨品第四(21)
持世白佛言世尊我不堪任诣彼问疾所以者何忆念我昔住于静室时魔波旬从万二千天女状如帝释鼓乐弦歌来诣我所与其眷属稽首

菩萨品第四(22)
我足合掌恭敬于一面立我意谓是帝释而语之言善来憍尸迦虽福应有不当自恣当观五欲无常以求善本于身命财而修坚法

菩萨品第四(23)
即语我言正士受是万二千天女可备扫洒我言憍尸迦无以此非法之物要我沙门释子此非我宜所言未讫时维摩诘来谓我言非帝释也是为魔来娆固汝耳

菩萨品第四(24)
即语魔言是诸女等可以与我如我应受魔即惊惧念维摩诘将无恼我欲隐形去而不能隐尽其神力亦不得去即闻空中声曰波旬以女与之乃可得去魔以畏故俯仰而与

菩萨品第四(25)
尔时维摩诘语诸女言魔以汝等与我今汝皆当发阿耨多罗三藐三菩提心即随所应而为说法令发道意复言汝等已发道意有法乐可以自娱不应复乐

菩萨品第四(26)
五欲乐也天女即问何谓法乐答言乐常信佛乐欲听法乐供养众乐离五欲乐观五阴如怨贼乐观四大如毒蛇乐观内入如空聚乐随护道意乐饶益众生

菩萨品第四(27)
乐敬养师乐广行施乐坚持戒乐忍辱柔和乐勤集善根乐禅定不乱乐离垢明慧乐广菩提心乐降伏众魔乐断诸烦恼乐净佛国土乐成就相好故修诸功

菩萨品第四(28)
德乐严道郴乐闻深法不畏乐三脱门不乐非时乐近同学乐于非同学中心无恚碍乐将护恶知识乐亲近善知识乐心喜清净乐修无量道品之法是为菩萨法乐

菩萨品第四(29)
于是波旬告诸女言我欲与汝俱还天宫诸女言以我等与此居士有法乐我等甚乐不复乐五欲乐也魔言居士可舍此女一切所有施于彼者是为菩萨

菩萨品第四(30)
维摩诘言我已舍矣汝便将去令一切众生得法愿具足于是诸女问维摩诘我等云何止于魔宫

菩萨品第四(31)
维摩诘言诸姊有法门名无尽灯汝等当学无尽灯者譬如一灯燃百千灯冥者皆明明终不荆如是诸姊夫一菩萨开导百千众生令发阿耨多罗三藐三菩提心于其道意亦

菩萨品第四(32)
不灭粳随所说法而自增益一切善法是名无尽灯也汝等虽住魔宫以是无尽灯令无数天子天女发阿耨多罗三藐三菩提心者为报佛恩亦大饶益一切众生

菩萨品第四(33)
尔时天女头面礼维摩诘足随魔还宫忽然不现世尊维摩诘有如是自在神力智慧辩才故我不任诣彼问疾佛告长者子善德汝行诣维摩诘问疾

菩萨品第四(34)
善德白佛言世尊我不堪任诣彼问疾所以者何忆念我昔自于父舍设大施会供养一切沙门婆罗门及诸外道贫穷下贱孤独乞人

菩萨品第四(35)
期满七日时维摩诘来入会中谓我言长者子夫大施会不当如汝所设当为法施之会何用是财施会为我言居士何谓法施之会

菩萨品第四(36)
答曰法施会者无前无后一时供养一切众生是名法施之会曰何谓也谓以菩提起于慈心以救众生起大悲心以持正法起于喜心以摄智慧行于舍心以摄悭贪

菩萨品第四(37)
起檀波罗蜜以化犯戒起尸罗波罗蜜以无我法起羼提波罗蜜以离身心相起毗梨耶波罗蜜以菩提相起禅波罗蜜以一切智起般若波罗蜜教化众生而起于空

菩萨品第四(38)
不舍有为法而起无相示现受生而起无作护持正法起方便力以度众生起四摄法以敬事一切起除慢法于身命财起三坚法于六念中起思念法于六和敬起质

菩萨品第四(39)
直心正行善法起于净命心净欢喜起近贤圣不憎恶人起调伏心以出家法起于深心以如说行起于多闻以无诤法起空闲处趣向佛慧起于宴坐解众生缚起修

菩萨品第四(40)
行地以具相好及净佛土起福德业知一切众生心念如应说法起于智业知一切法不取不舍入一相门起于慧业断一切烦恼一切障碍一切不善法起一切善业

菩萨品第四(41)
以得一切智慧一切善法起于一切助佛道法如是善男子是为法施之会若菩萨住是法施会者为大施主亦为一切世间福田

菩萨品第四(42)
世尊维摩诘说是法时婆罗门众中二百人皆发阿耨多罗三藐三菩提心我时心得清净叹未曾有稽首礼维摩诘足即解璎珞价直百千以上之不肯龋我言居士愿必纳受随意所与

菩萨品第四(43)
维摩诘乃受璎珞分作二分持一分施此会中一最下乞人持一分奉彼难胜如来一切众会皆见光明国土难胜如来又见珠璎在彼佛上变成四柱

菩萨品第四(44)
宝台四面严饰不相障蔽时维摩诘现神变已作是言若施主等心施一最下乞人犹如如来福田之相无所分别等于大悲不求果报是则名曰具足法施

菩萨品第四(45)
城中一最下乞人见是神力闻其所说皆发阿耨多罗三藐三菩提心故我不任诣彼问疾如是诸菩萨各各向佛说其本缘称述维摩诘所言皆曰不任诣彼问疾

文殊师利问疾品第五(1)
尔时佛告文殊师利汝行诣维摩诘问疾

文殊师利问疾品第五(2)
文殊师利白佛言世尊彼上人者难为酬对深达实相善说法要辩才无滞智慧无碍一切菩萨法式悉知诸佛秘藏无不得入降伏众魔游戏神通其慧方便皆已得度虽然当承佛圣旨诣彼问疾

文殊师利问疾品第五(3)
于是众中诸菩萨大弟子释梵四天王等咸作是念今二大士文殊师利维摩诘共谈必说妙法即时八千菩萨五百声闻百千天人皆欲随从于是文殊师利与诸菩萨大弟子众及诸天人恭敬围绕入毗耶离大城

文殊师利问疾品第五(4)
尔时长者维摩诘心念今文殊师利与大众俱来即以神力空其室内除去所有及诸侍者唯置一床以疾而卧文殊师利既入其舍见其室空无诸所有独寝一床时维摩诘言善来文殊师利不来相而来不见相而见

文殊师利问疾品第五(5)
文殊师利言如是居士若来已更不来若去已更不去所以者何来者无所从来去者无所至所可见者更不可见且置是事居士是疾宁可忍不疗治有损不至增乎世尊殷勤致问无量居士是疾何所因起其生久如当云何灭

文殊师利问疾品第五(6)
维摩诘言从痴有爱则我病生以一切众生铂是故我不若一切众生病灭则我病灭所以者何菩萨为众生故入生死有生死则有不若众生得离病者则菩萨无复玻

文殊师利问疾品第五(7)
譬如长者唯有一子其子得铂父母亦不若子病愈父母亦愈菩萨如是于诸众生爱之若子众生铂则菩萨不众生病愈菩萨亦愈又言是疾何所因起菩萨病者以大悲起

文殊师利问疾品第五(8)
文殊师利言居士此室何以空无侍者维摩诘言诸佛国土亦复皆空又问以何为空答曰以空空又问空何用空答曰以无分别空故空又问空可分别耶

文殊师利问疾品第五(9)
答曰分别亦空又问空当于何求答曰当于六十二见中求又问六十二见当于何求答曰当于诸佛解脱中求又问诸佛解脱当于何求

文殊师利问疾品第五(10)
答曰当于一切众生心行中求又仁者所问何无侍者一切众魔及诸外道皆吾侍也所以者何众魔者乐生死菩萨于生死而不舍外道者乐诸见菩萨于诸见而不动

文殊师利问疾品第五(11)
文殊师利言居士所疾为何等相维摩诘言我病无形不可见又问此病身合耶心合耶答曰非身合身相离故亦非心合心如幻故又问地大水大火大风大于此四大何大之部

文殊师利问疾品第五(12)
答曰是病非地大亦不离地大水火风大亦复如是而众生病从四大起以其有铂是故我玻尔时文殊师利问维摩诘言菩萨应云何慰喻有疾菩萨

文殊师利问疾品第五(13)
维摩诘言说身无常不说厌离于身说身有苦不说乐于涅槃说身无我而说教导众生说身空寂不说毕竟寂灭说悔先罪而不说入于过去以己之疾愍于

文殊师利问疾品第五(14)
彼疾当识宿世无数劫苦当念饶益一切众生忆所修福念于净命勿生忧恼常起精进当作医王疗治众玻菩萨应如是慰喻有疾菩萨令其欢喜

文殊师利问疾品第五(15)
文殊师利言居士有疾菩萨云何调伏其心维摩诘言有疾菩萨应作是念今我此铂皆从前世妄想颠倒诸烦恼生无有实法谁受病者所以者何四大合故假名为身四

文殊师利问疾品第五(16)
大无主身亦无我又此病起皆由著我是故于我不应生著既知病本即除我想及众生想当起法想应作是念但以众法合成此身起唯法起灭唯法灭又此法者各不相

文殊师利问疾品第五(17)
知起时不言我起灭时不言我灭彼有疾菩萨为灭法想当作是念此法想者亦是颠倒颠倒者是即大患我应离之云何为离离我我所云何离我我所谓离二法云何离

文殊师利问疾品第五(18)
二法谓不念内外诸法行于平等云何平等为我等涅槃等所以者何我及涅槃此二皆空以何为空但以名字故空如此二法无决定性得是平等无有余铂唯有空铂空

文殊师利问疾品第五(19)
病亦空是有疾菩萨以无所受而受诸受未具佛法亦不灭受而取证也设身有苦念恶趣众生起大悲心我既调伏亦当调伏一切众生但除其铂而不除法为断病本而

文殊师利问疾品第五(20)
教导之何谓病本谓有攀缘从有攀缘则为病本何所攀缘谓之三界云何断攀缘以无所得若无所得则无攀缘何谓无所得谓离二见何谓二见谓内见外见是无所得

文殊师利问疾品第五(21)
文殊师利是为有疾菩萨调伏其心为断老并死苦是菩萨菩提若不如是己所修治为无慧利譬如胜怨乃可为勇如是兼除老并死者菩萨之谓也

文殊师利问疾品第五(22)
彼有疾菩萨应复作是念如我此铂非真非有众生铂亦非真非有作是观时于诸众生若起爱见大悲即应舍离所以者何菩萨断除客尘烦恼而

文殊师利问疾品第五(23)
起大悲爱见悲者则于生死有疲厌心若能离此无有疲厌在在所生不为爱见之所覆也所生无缚能为众生说法解缚如佛所说若自有缚能解

文殊师利问疾品第五(24)
彼缚无有是处若自无缚能解彼缚斯有是处是故菩萨不应起缚何谓缚何谓解贪著禅味是菩萨缚以方便生是菩萨解又无方便慧缚有方便

文殊师利问疾品第五(25)
慧解无慧方便缚有慧方便解何谓无方便慧缚谓菩萨以爱见心庄严佛土成就众生于空无相无作法中而自调伏是名无方便慧缚何谓有方

文殊师利问疾品第五(26)
便慧解谓不以爱见心庄严佛土成就众生于空无相无作法中以自调伏而不疲厌是名有方便慧解何谓无慧方便缚谓菩萨住贪欲嗔恚邪见

文殊师利问疾品第五(27)
等诸烦恼而植众德本是名无慧方便缚何谓有慧方便解谓离诸贪欲嗔恚邪见等诸烦恼而植众德本回向阿耨多罗三藐三菩提是名有慧方便解

文殊师利问疾品第五(28)
文殊师利彼有疾菩萨应如是观诸法又复观身无赤空非我是名为慧虽身有疾常在生死饶益一切而不厌倦是名方便又复观身身不离铂病不离身是病是身非新非故是名为慧设身有疾而不永灭是名方便

文殊师利问疾品第五(29)
文殊师利有疾菩萨应如是调伏其心不住其中亦复不住不调伏心所以者何若住不调伏心是愚人法若住调伏心是声闻法是故菩萨不当住于调伏不调伏

文殊师利问疾品第五(30)
心离此二法是菩萨行在于生死不为污行住于涅槃不永灭度是菩萨行非凡夫行非贤圣行是菩萨行非垢行非净行是菩萨行虽过魔行而现降众魔是菩萨

文殊师利问疾品第五(31)
行求一切智无非时求是菩萨行虽观诸法不生而不入正位是菩萨行虽观十二缘起而入诸邪见是菩萨行虽摄一切众生而不爱著是菩萨行虽乐远离而不

文殊师利问疾品第五(32)
依身心粳是菩萨行虽行三界而不坏法性是菩萨行虽行于空而植众德本是菩萨行虽行无相而度众生是菩萨行虽行无作而现受身是菩萨行虽行无起而

文殊师利问疾品第五(33)
起一切善行是菩萨行虽行六波罗蜜而遍知众生心心数法是菩萨行虽行六通而不尽漏是菩萨行虽行四无量心而不贪著生于梵世是菩萨行虽行禅定解

文殊师利问疾品第五(34)
脱三昧而不随禅生是菩萨行虽行四念处而不永离身受心法是菩萨行虽行四正勤而不舍身心精进是菩萨行虽行四如意足而得自在神通是菩萨行虽行

文殊师利问疾品第五(35)
五根而分别众生诸根利钝是菩萨行虽行五力而乐求佛十力是菩萨行虽行七觉分而分别佛之智慧是菩萨行虽行八圣道而乐行无量佛道是菩萨行虽行

文殊师利问疾品第五(36)
止观助道之法而不毕竟堕于寂灭是菩萨行虽行诸法不生不灭而以相好庄严其身是菩萨行虽现声闻辟支佛威仪而不舍佛

文殊师利问疾品第五(37)
法是菩萨行虽随诸法究竟净相而随所应为现其身是菩萨行虽观诸佛国土永寂如空而现种种清净佛土是菩萨行虽得佛道

文殊师利问疾品第五(38)
转于法轮入于涅槃而不舍于菩萨之道是菩萨行说是语时文殊师利所将大众其中八千天子皆发阿耨多罗三藐三菩提心

不思议品第六(1)
尔时舍利弗见此室中无有床座作是念斯诸菩萨大弟子众当于何坐长者维摩诘知其意语舍利弗言云何仁者为法来耶求床座耶舍利弗言我为法来非为床座

不思议品第六(2)
维摩诘言唯舍利弗夫求法者不贪躯命何况床座夫求法者非有色受想行识之求非有界入之求非有欲色无色之求唯舍利弗夫求法者不著佛求

不思议品第六(3)
不著法求不著众求夫求法者无见苦求无断集求无造尽证修道之求所以者何法无戏论若言我当见苦断集证灭修道是则戏论非求法也

不思议品第六(4)
唯舍利弗法名寂灭若行生灭是求生灭非求法也法名无染若染于法乃至涅槃是则染著非求法也法无行处若行于法是则行处非求法也法无取

不思议品第六(5)
舍若取舍法是则取舍非求法也法无处所若著处所是则著处非求法也法名无相若随相识是则求相非求法也法不可赚若住于法是则住法非

不思议品第六(6)
求法也法不可见闻觉知若行见闻觉知是则见闻觉知非求法也法名无为若行有为是求有为非求法也是故舍利弗若求法者于一切法应无所求

不思议品第六(7)
说是语时五百天子于诸法中得法眼净尔时长者维摩诘问文殊师利仁者游于无量千万亿阿僧祇国何等佛土有好上妙功德成就师子之座

不思议品第六(8)
文殊师利言居士东方度三十六恒河沙国有世界名须弥相其佛号须弥灯王今现在彼佛身长八万四千由旬其师子座高八万四千由旬严饰第一

不思议品第六(9)
于是长者维摩诘现神通力即时彼佛遣三万二千师子座高广严净来入维摩诘室诸菩萨大弟子释梵四天王等昔所未见其室广博悉皆包容三万二千师子座无所妨碍于毗耶离城及阎浮提四天下亦不迫迮悉见如故

不思议品第六(10)
尔时维摩诘语文殊师利就师子座与诸菩萨上人俱坐当自立身如彼座像其得神通菩萨即自变形为四万二千由旬坐师子座诸新发意菩萨及大弟子皆不能升

不思议品第六(11)
尔时维摩诘语舍利弗就师子座舍利弗言居士此座高广吾不能升维摩诘言唯舍利弗为须弥灯王如来作礼乃可得坐于是新发意菩萨及大弟子即为须弥灯王如来作礼便得坐师子座

不思议品第六(12)
舍利弗言居士未曾有也如是小室乃容受此高广之座于毗耶离城无所妨碍又于阎浮提聚落城邑及四天下诸天龙王鬼神宫殿亦不迫迮

不思议品第六(13)
维摩诘言唯舍利弗诸佛菩萨有解脱名不可思议若菩萨住是解脱者以须弥之高广内芥子中无所增减须弥山王本相如故而四天王忉利诸天不觉不知己之所入唯应度者

不思议品第六(14)
乃见须弥入芥子中是名住不思议解脱法门又以四大海水入一毛孔不娆鱼鳖鼋鼍水性之属而彼大海本相如故诸龙鬼神阿修罗等不觉不知己之所入于此众生亦无所娆

不思议品第六(15)
又舍利弗住不可思议解脱菩萨断取三千大千世界如陶家轮著右掌中掷过恒河沙世界之外其中众生不觉不知己之所往又复还置本处都不使人有往来想而此世界本相如故

不思议品第六(16)
又舍利弗或有众生乐久住世而可度者菩萨即延七日以为一劫令彼众生谓之一劫或有众生不乐久住而可度者菩萨即促一劫以为七日令彼众生谓之七日

不思议品第六(17)
又舍利弗住不可思议解脱菩萨以一切佛土严饰之事集在一国示于众生又菩萨以一佛土众生置之右掌飞到十方遍示一切而不动本处

不思议品第六(18)
又舍利弗十方众生供养诸佛之具菩萨于一毛孔皆令得见又十方国土所有日月星宿于一毛孔普使见之

不思议品第六(19)
又舍利弗十方世界所有诸风菩萨悉能吸著口中而身无损外诸树木亦不摧折又十方世界劫尽烧时以一切火内于腹中火

不思议品第六(20)
事如故而不为害又于下方过恒河沙等诸佛世界取一佛土举著上方过恒河沙无数世界如持针锋举一枣叶而无所娆

不思议品第六(21)
又舍利弗住不可思议解脱菩萨能以神通现作佛身或现辟支佛身或现声闻身或现帝释身或现梵王身或现世主身或现转轮王身又十方世界所有众声上中下音

不思议品第六(22)
皆能变之令作佛声演出无赤空无我之音及十方诸佛所说种种之法皆于其中普令得闻舍利弗我今略说菩萨不可思议解脱之力若广说者穷劫不荆

不思议品第六(23)
是时大迦叶闻说菩萨不可思议解脱法门叹未曾有谓舍利弗譬如有人于盲者前现众色像非彼所见一切声闻闻是不可思议解脱

不思议品第六(24)
法门不能解了为若此也智者闻是其谁不发阿耨多罗三藐三菩提心我等何为永绝其根于此大乘已如败种一切声闻闻是不可思

不思议品第六(25)
议解脱法门皆应号泣声震三千大千世界一切菩萨应大欣庆顶受此法若有菩萨信解不可思议解脱法门者一切魔众无如之何

不思议品第六(26)
大迦叶说是语时三万二千天子皆发阿耨多罗三藐三菩提心尔时维摩诘语大迦叶仁者十方无量阿僧祇世界中作魔王者多是住不可思议

不思议品第六(27)
解脱菩萨以方便力教化众生现作魔王又迦叶十方无量菩萨或有人从乞手足耳鼻头目髓脑血肉皮骨聚落城邑妻子奴婢象马车乘金银琉璃

不思议品第六(28)
砗磲玛瑙珊瑚琥珀真珠珂贝衣服饮食如此乞者多是住不可思议解脱菩萨以方便力而往试之令其坚固所以者何住不可思议解脱菩萨有威

不思议品第六(29)
德力故现行逼迫示诸众生如是难事凡夫下劣无有力势不能如是逼迫菩萨譬如龙象蹴踏非驴所堪是名住不可思议解脱菩萨智慧方便之门

观众生品第七(1)
尔时文殊师利问维摩诘言菩萨云何观于众生

观众生品第七(2)
维摩诘言譬如幻师见所幻人菩萨观众生为若此如智者见水中月如镜中见其面像如热时焰如呼声响如空中云如水聚沫如水上泡如芭蕉坚如电

观众生品第七(3)
久赚如第五大如第六阴如第七情如十三入如十九界菩萨观众生为若此如无色界色如焦谷牙如须陀洹身见如阿那含入胎如阿罗汉三毒如得忍

观众生品第七(4)
菩萨贪碣禁如佛烦恼习如盲者见色如入灭尽定出入息如空中鸟迹如石女儿如化人起烦恼如梦所见已寤如灭度者受身如无烟之火菩萨观众生为若此

观众生品第七(5)
文殊师利言若菩萨作是观者云何行慈维摩诘言菩萨作是观已自念我当为众生说如斯法是即真实慈也行寂灭慈无所生故行不热慈无烦恼

观众生品第七(6)
故行等之慈等三世故行无诤慈无所起故行不二慈内外不合故行不坏慈毕竟臼行坚固慈心无毁故行清净慈诸法性净故行无边慈如虚空故

观众生品第七(7)
行阿罗汉慈破结贼故行菩萨慈安众生故行如来慈得如相故行佛之慈觉众生故行自然慈无因得故行菩提慈等一味故行无等慈断诸爱故行

观众生品第七(8)
大悲慈导以大乘故行无厌慈观空无我故行法施慈无遗惜故行持戒慈化毁禁故行忍辱慈护彼我故行精进慈荷负众生故行禅定慈不受味故

观众生品第七(9)
行智慧慈无不知时故行方便慈一切示现故行无隐慈直心清净故行深心慈无杂行故行无诳慈不虚假故行安乐慈令得佛乐故菩萨之慈为若此也

观众生品第七(10)
文殊师利又问何谓为悲答曰菩萨所作功德皆与一切众生共之何谓为喜答曰有所饶益欢喜无悔何谓为舍答曰所作福祐无所悕望

观众生品第七(11)
文殊师利又问生死有畏菩萨当何所依维摩诘言菩萨于生死畏中当依如来功德之力文殊师利又问菩萨欲依如来功德之力当于何卓

观众生品第七(12)
答曰菩萨欲依如来功德力者当住度脱一切众生又问欲度众生当何所除答曰欲度众生除其烦恼又问欲除烦恼当何所行答曰当行正念又问云何行于正念

观众生品第七(13)
答曰当行不生不灭又问何法不生何法不灭答曰不善不生善法不灭又问善不善孰为本答曰身为本又问身孰为本答曰欲贪为本又问欲贪孰为本

观众生品第七(14)
答曰虚妄分别为本又问虚妄分别孰为本答曰颠倒想为本又问颠倒想孰为本答曰无住为本又问无住孰为本答曰无住则无本文殊师利从无住本立一切法

观众生品第七(15)
时维摩诘室有一天女见诸大人闻所说法便现其身即以天华散诸菩萨大弟子上华至诸菩萨即皆堕落至大弟子便著不堕一切弟子神力去华不能令去

观众生品第七(16)
尔时天女问舍利弗何故去华答曰此华不如法是以去之天曰勿谓此华为不如法所以者何是华无所分别仁者自生分别想耳若于佛法出家有所分别为不如法若无所分别是则如法

观众生品第七(17)
观诸菩萨华不著者已断一切分别想故譬如人畏时非人得其便如是弟子畏生死故色声香味触得其便也已离畏者一切五欲无能为也结习未粳华著身耳结习尽者华不著也

观众生品第七(18)
舍利弗言天止此室其已久如答曰我止此室如耆年解脱舍利弗言止此久耶天曰耆年解脱亦何如久舍利弗默然不答天曰如何耆旧大智而默答曰解脱者无所言说故吾于是不知所云

观众生品第七(19)
天曰言说文字皆解脱相所以者何解脱者不内不外不在两间文字亦不内不外不在两间是故舍利弗无离文字说解脱也所以者何一切诸法是解脱相

观众生品第七(20)
舍利弗言不复以离淫怒痴为解脱乎天曰佛为增上慢人说离淫怒痴为解脱耳若无增上慢者佛说淫怒痴性即是解脱舍利弗言善哉善哉天女汝何所得以何为证辩乃如是

观众生品第七(21)
天曰我无得无证故辩如是所以者何若有得有证者即于佛法为增上慢舍利弗问天汝于三乘为何志求天曰以声闻法化众生故我为声闻以因缘法化众生

观众生品第七(22)
故我为辟支佛以大悲法化众生故我为大乘舍利弗如人入瞻卜林唯嗅瞻卜不嗅余香如是若入此室但闻佛功德之香不乐闻声闻辟支佛功德香也舍利弗其有释梵四天王

观众生品第七(23)
诸天龙鬼神等入此室者闻斯上人讲说正法皆乐佛功德之香发心而出舍利弗吾止此室十有二年初不闻说声闻辟支佛法但闻菩萨大慈大悲不可思议诸佛之法

观众生品第七(24)
舍利弗此室常现八未曾有难得之法何等为八此室常以金色光照昼夜无异不以日月所照为明是为一未曾有难得之法此室入者不为诸垢之所恼也是为二未曾有难得

观众生品第七(25)
之法此室常有释梵四天王他方菩萨来会不绝是为三未曾有难得之法此室常说六波罗蜜不退转法是为四未曾有难得之法此室常作天人第一之乐弦出无量法化之声

观众生品第七(26)
是为五未曾有难得之法此室有四大藏众宝积满赒穷济乏求得无粳是为六未曾有难得之法此室释迦牟尼佛阿弥陀佛阿閦佛宝德宝炎宝月宝严难胜师子响一切利成

观众生品第七(27)
如是等十方无量诸佛是上人念时即皆为来广说诸佛秘要法藏说已还去是为七未曾有难得之法此室一切诸天严饰宫殿诸佛净土皆于中现是为八未曾有难得之法

观众生品第七(28)
舍利弗此室常现八未曾有难得之法谁有见斯不思议事而复乐于声闻法乎舍利弗言汝何以不转女身天曰我从十二年来求女人相了不可得当何所转譬如幻师化作幻女若有人问何以不转女身是人为正问不

观众生品第七(29)
舍利弗言不也幻无定相当何所转天曰一切诸法亦复如是无有定相云何乃问不转女身即时天女以神通力变舍利弗令如天女天自化身如舍利弗而问言何以不转女身

观众生品第七(30)
舍利弗以天女像而答言我今不知何转而变为女身天曰舍利弗若能转此女身则一切女人亦当能转如舍利弗非女而现女身一切女人亦复如是虽现女身而非女也是故佛说一切诸法非男非女

观众生品第七(31)
即时天女还摄神力舍利弗身还复如故天问舍利弗女身色相今何所在舍利弗言女身色相无在无不在天曰一切诸法亦复如是无在无不在夫无在无不在者佛所说也

观众生品第七(32)
舍利弗问天汝于此没当生何所天曰佛化所生吾如彼生曰佛化所生非没生也天曰众生犹然无没生也舍利弗问天汝久如当得阿耨多罗三藐三菩提

观众生品第七(33)
天曰如舍利弗还为凡夫我乃当成阿耨多罗三藐三菩提舍利弗言我作凡夫无有是处天曰我得阿耨多罗三藐三菩提亦无是处所以者何菩提无住处是故无有得者

观众生品第七(34)
舍利弗言今诸佛得阿耨多罗三藐三菩提已得当得如恒河沙皆谓何乎天曰皆以世俗文字数故说有三世非谓菩提有去来今天曰舍利弗汝得阿罗汉道耶曰无所得故而得

观众生品第七(35)
天曰诸佛菩萨亦复如是无所得故而得尔时维摩诘语舍利弗是天女已曾供养九十二亿佛已能游戏菩萨神通所愿具足得无生忍住不退转以本愿故随意能现教化众生

佛道品第八(1)
尔时文殊师利问维摩诘言菩萨云何通达佛道维摩诘言若菩萨行于非道是为通达佛道又问云何菩萨行于非道

佛道品第八(2)
答曰若菩萨行五无间而无恼恚至于地狱无诸罪垢至于畜生无有无明憍慢等过至于饿鬼而具足功德行色无色界道不以为胜示行贪欲离诸染著示行嗔恚于

佛道品第八(3)
诸众生无有硪示行愚痴而以智慧调伏其心示行悭贪而舍内外所有不惜身命示行毁禁而安住净戒乃至小罪犹怀大惧示行嗔恚而常慈忍示行懈惮而勤修功

佛道品第八(4)
德示行乱意而常念定示行愚痴而通达世间出世间慧示行谄伪而善方便随诸经义示行憍慢而于众生犹如桥梁示行诸烦恼而心常清净示入于魔而顺佛智慧

佛道品第八(5)
不随他教示入声闻而为众生说未闻法示入辟支佛而成就大悲教化众生示入贫穷而有宝手功德无净示入刑残而具诸相好以自庄严示入下贱而生佛种姓中

佛道品第八(6)
具诸功德示入羸劣丑陋而得那罗延身一切众生之所乐见示入老铂而永断铲超越死畏示有资生而恒观无常实无所贪示有妻妾采女而常远离五欲淤泥现于

佛道品第八(7)
讷钝而成就辩才总持无失示入邪济而以正济度诸众生现遍入诸道而断其因缘现于涅槃而不断生死文殊师利菩萨能如是行于非道是为通达佛道

佛道品第八(8)
于是维摩诘问文殊师利何等为如来种文殊师利言有身为种无明有爱为种贪恚痴为种四颠倒为种五盖为种六入为种七识处为种八邪法为种九恼处为种十不善道为种以要言之六十二见及一切烦恼皆是佛种曰何谓也

佛道品第八(9)
答曰若见无为入正位者不能复发阿耨多罗三藐三菩提心譬如高原陆地不生莲华卑湿淤泥乃生此华如是见无为法入正位者终不复

佛道品第八(10)
能生于佛法烦恼泥中乃有众生起佛法耳又如殖种于空终不得生粪壤之地乃能滋茂如是入无为正位者不生佛法起于我见如须弥山

佛道品第八(11)
犹能发于阿耨多罗三藐三菩提心生佛法矣是故当知一切烦恼为如来种譬如不下巨海不能得无价宝珠如是不入烦恼大海则不能得一切智宝

佛道品第八(12)
尔时大迦叶叹言善哉善哉文殊师利快说此语诚如所言尘劳之畴为如来种我等今者不复堪任发阿耨多罗三藐三菩提心乃至五无间

佛道品第八(13)
罪犹能发意生于佛法而今我等永不能发譬如根败之士其于五欲不能复利如是声闻诸结断者于佛法中无所复益永不志愿是故文殊

佛道品第八(14)
师利凡夫于佛法有返复而声闻无也所以者何凡夫闻佛法能起无上道心不断三宝正使声闻终身闻佛法力无畏等永不能发无上道意

佛道品第八(15)
尔时会中有菩萨名普现色身问维摩诘言居士父母妻子亲戚眷属吏民知识悉为是谁奴婢僮仆象马车乘皆何所在于是维摩诘以偈答曰

佛道品第八(16)
智度菩萨母方便以为父一切众导师无不由是生法喜以为妻慈悲心为女善心诚实男毕竟空寂舍弟子众尘劳随意之所转道品善知识由是成正觉

佛道品第八(17)
诸度法等侣四摄为伎女歌咏诵法言以此为音乐总持之园苑无漏法林树觉意净妙华解脱智慧果八解之浴池定水湛然满布以七净华浴此无垢人

佛道品第八(18)
象马五通驰大乘以为车调御以一心游于八正路相具以严容众好饰其姿惭愧之上服深心为华鬘富有七财宝教授以滋息如所说修行回向为大利

佛道品第八(19)
四禅为床座从于净命生多闻增智慧以为自觉音甘露法之食解脱味为浆净心以澡浴戒品为涂香摧灭烦恼贼勇健无能逾降伏四种魔胜幡建道场

佛道品第八(20)
虽知无起灭示彼故有生悉现诸国土如日无不见供养于十方无量亿如来诸佛及己身无有分别想虽知诸佛国及与众生空而常修净土教化于群生

佛道品第八(21)
诸有众生类形声及威仪无畏力菩萨一时能尽现觉知众魔事而示随其行以善方便智随意皆能现或示老病死成就诸群生了知如幻化通达无有碍

佛道品第八(22)
或现劫尽烧天地皆洞然众人有常想照令知无常无数亿众生俱来请菩萨一时到其舍化令向佛道经书禁咒术工巧诸伎艺尽现行此事饶益诸群生

佛道品第八(23)
世间众道法悉于中出家因以解人惑而不堕邪见或作日月天梵王世界主或时作地水或复作风火劫中有疾疫现作诸药草若有服之者除病消众毒

佛道品第八(24)
劫中有饥馑现身作饮食先救彼饥渴却以法语人劫中有刀兵为之起慈心化彼诸众生令住无诤地若有大战阵立之以等力菩萨现威势降伏使和安

佛道品第八(25)
一切国土中诸有地狱处辄往到于彼勉济其苦恼一切国土中畜生相食啖皆现生于彼为之作利益示受于五欲亦复现行禅令魔心愦乱不能得其便

佛道品第八(26)
火中生莲华是可谓希有在欲而行禅希有亦如是或现作淫女引诸好色者先以欲钩求令入佛道或为邑中主或作商人导国师及大臣以祐利众生

佛道品第八(27)
诸有贫穷者现作无尽藏因以劝导之令发菩提心我心憍慢者为现大力士消伏诸贡高令住无上道其有恐惧众居前而慰安先施以无畏后令发道心

佛道品第八(28)
或现离淫欲为五通仙人开导诸群生令住戒忍慈见须供事者现为作僮仆既悦可其意乃发以道心随彼之所须得入于佛道以善方便力皆能给足之

佛道品第八(29)
如是道无量所行无有涯智慧无边际度脱无数众假令一切佛于无量亿劫赞叹其功德犹尚不能尽谁闻如是法不发菩提心除彼不肖人痴冥无智者

入不二法门品第九(1)
尔时维摩诘谓众菩萨言诸仁者云何菩萨入不二法门各随所乐说之会中有菩萨名法自在说言诸仁者生灭为二法本不生今则无灭得此无生法忍是为入不二法门

入不二法门品第九(2)
德守菩萨曰我我所为二因有我故便有我所若无有我则无我所是为入不二法门不眴菩萨曰受不受为二若法不受则不可得以不可得故无娶无舍无作无行是为入不二法门

入不二法门品第九(3)
德顶菩萨曰垢净为二见垢实性则无净相顺于灭相是为入不二法门善宿菩萨曰是动是念为二不动则无念无念则无分别通达此者是为入不二法门

入不二法门品第九(4)
善眼菩萨曰一相无相为二若知一相即是无相亦不取无相入于平等是为入不二法门妙臂菩萨曰菩萨心声闻心为二观心相空如幻化者无菩萨心无声闻心是为入不二法门

入不二法门品第九(5)
弗沙菩萨曰善不善为二若不起善不善入无相际而通达者是为入不二法门师子菩萨曰罪福为二若达罪性则与福无异以金刚慧决了此相无缚无解者是为入不二法门

入不二法门品第九(6)
师子意菩萨曰有漏无漏为二若得诸法等则不起漏不漏想不著于相亦不住无相是为入不二法门净解菩萨曰有为无为为二若离一切数则心如虚空以清净慧无所碍者是为入不二法门

入不二法门品第九(7)
那罗延菩萨曰世间出世间为二世间性空即是出世间于其中不入不出不溢不散是为入不二法门善意菩萨曰生死涅槃为二若见生死性则无生死无缚无解不生不灭如是解者是为入不二法门

入不二法门品第九(8)
现见菩萨曰劲不尽为二法若究竟尽若不尽皆是无尽相无尽相即是空空则无有劲不尽相如是入者是为入不二法门普守菩萨曰我无我为二我尚不可得非我何可得见我实性者不复起二是为入不二法门

入不二法门品第九(9)
电天菩萨曰明无明为二无明实性即是明明亦不可痊离一切数于其中平等无二者是为入不二法门

入不二法门品第九(10)
喜见菩萨曰色色空为二色即是空非色灭空色性自空如是受想行识识空为二识即是空非识灭空识性自空于其中而通达者是为入不二法门

入不二法门品第九(11)
明相菩萨曰四种异空种异为二四种性即是空种性如前际后际空故中际亦空若能如是知诸种性者是为入不二法门

入不二法门品第九(12)
妙意菩萨曰眼色为二若知眼性于色不贪不恚不痴是名寂灭如是耳声鼻香舌味身触意法为二若知意性于法不贪不恚不痴是名寂灭安住其中是为入不二法门

入不二法门品第九(13)
无尽意菩萨曰布施回向一切智为二布施性即是回向一切智性如是持戒忍辱精进禅定智慧回向一切智为二智慧性即是回向一切智性于其中入一相者是为入不二法门

入不二法门品第九(14)
深慧菩萨曰是空是无相是无作为二空即无相无相即无作若空无相无作则无心意识于一解脱门即是三解脱门者是为入不二法门

入不二法门品第九(15)
寂根菩萨曰佛法众为二佛即是法法即是众是三宝皆无为相与虚空等一切法亦尔能随此行者是为入不二法门

入不二法门品第九(16)
心无碍菩萨曰身身灭为二身即是身灭所以者何见身实相者不起见身及见灭身身与灭身无二无分别于其中不惊不惧者是为入不二法门

入不二法门品第九(17)
上善菩萨曰身口意善为二是三业皆无作相身无作相即口无作相口无作相即意无作相是三业无作相即一切法无作相能如是随无作慧者是为入不二法门

入不二法门品第九(18)
福田菩萨曰福行罪行不动行为二三行实性即是空空则无福行无罪行无不动行于此三行而不起者是为入不二法门

入不二法门品第九(19)
华严菩萨曰从我起二为二见我实相者不起二法若不住二法则无有识无所识者是为入不二法门德藏菩萨曰有所得相为二若无所得则无取舍无取舍者是为入不二法门

入不二法门品第九(20)
月上菩萨曰闇与明为二无闇无明则无有二所以者何如入灭受想定无闇无明一切法相亦复如是于其中平等入者是为入不二法门

入不二法门品第九(21)
宝印手菩萨曰乐涅槃不乐世间为二若不乐涅槃不厌世间则无有二所以者何若有缚则有解若本无缚其谁求解无缚无解则无乐厌是为入不二法门

入不二法门品第九(22)
珠顶王菩萨曰正道邪道为二住正道者则不分别是邪是正离此二者是为入不二法门乐实菩萨曰实不实为二实见者尚不见实何况非实所以者何非肉眼所见慧眼乃能见而此慧眼无见无不见是为入不二法门

入不二法门品第九(23)
如是诸菩萨各各说已问文殊师利何等是菩萨入不二法门文殊师利曰如我意者于一切法无言无说无示无识离诸问答是为入不二法门

入不二法门品第九(24)
于是文殊师利问维摩诘我等各自说已仁者当说何等是菩萨入不二法门时维摩诘默然无言文殊师利叹曰善哉善哉乃至无有文字语言是真入不二法门

入不二法门品第九(25)
说是入不二法门品时于此众中五千菩萨皆入不二法门得无生法忍

香积佛品第十(1)
于是舍利弗心念日时欲至此诸菩萨当于何食时维摩诘知其意而语言佛说八解脱仁者受行岂杂欲食而闻法乎若欲食者且待须臾当令汝得未曾有食

香积佛品第十(2)
时维摩诘即入三昧以神通力示诸大众上方界分过四十二恒河沙佛土有国名众香佛号香积今现在其国香气比于十方诸佛世界人

香积佛品第十(3)
天之香最为第一彼土无有声闻辟支佛名唯有清净大菩萨众佛为说法其界一切皆以香作楼阁经行香地苑园皆香其食香气周流十

香积佛品第十(4)
方无量世界时彼佛与诸菩萨方共坐食有诸天子皆号香严悉发阿耨多罗三藐三菩提心供养彼佛及诸菩萨此诸大众莫不目见

香积佛品第十(5)
时维摩诘问众菩萨言诸仁者谁能致彼佛饭以文殊师利威神力故咸皆默然维摩诘言仁此大众无乃可耻文殊师利曰如佛所言勿轻未学

香积佛品第十(6)
于是维摩诘不起于座居众会前化作菩萨相好光明威德殊胜蔽于众会而告之曰汝往上方界分度如四十二恒河沙佛土有国名众香佛号香积与诸菩萨方共坐食汝往到彼如我辞

香积佛品第十(7)
曰维摩诘稽首世尊足下致敬无量问讯起居少并少恼气力安不愿得世尊所食之余当于娑婆世界施作佛事令此乐小法者得弘大道亦使如来名声普闻

香积佛品第十(8)
时化菩萨即于会前升于上方举众皆见其去到众香界礼彼佛足又闻其言维摩诘稽首世尊足下致敬无量问讯起居少并少恼气力安不愿得世尊所食之余欲于娑婆世界施作佛事使此乐小法者得弘大道亦使如来名声普闻

香积佛品第十(9)
彼诸大士见化菩萨叹未曾有今此上人从何所来娑婆世界为在何许云何名为乐小法者即以问佛佛告之曰下方度如四十二恒河沙佛土有世界名娑婆佛号释迦牟尼

香积佛品第十(10)
今现在于五浊恶世为乐小法众生敷演道教彼有菩萨名维摩诘住不可思议解脱为诸菩萨说法故遣化来称扬我名并赞此土令彼菩萨增益功德

香积佛品第十(11)
彼菩萨言其人何如乃作是化德力无畏神足若斯佛言甚大一切十方皆遣化往施作佛事饶益众生于是香积如来以众香钵盛满香饭与化菩萨时彼九百万菩萨俱发声言我欲诣娑婆世界供养释迦牟尼佛并欲见维摩诘等诸菩萨众

香积佛品第十(12)
佛言可往摄汝身香无令彼诸众生起惑著心又当舍汝本形勿使彼国求菩萨者而自鄙耻又汝于彼莫怀轻贱而作碍想所以者何十方国土皆如虚空又诸佛为欲化诸乐小法者不尽现其清净土耳

香积佛品第十(13)
时化菩萨既受钵饭与彼九百万菩萨俱承佛威神及维摩诘力于彼世界忽然不现须臾之间至维摩诘舍时维摩诘即化作九百万师子之座严好如前诸菩萨皆

香积佛品第十(14)
坐其上是化菩萨以满钵香饭与维摩诘饭香普熏毗耶离城及三千大千世界时毗耶离婆罗门居士等闻是香气身意快然叹未曾有于是长者主月盖从八万四

香积佛品第十(15)
千人来入维摩诘舍见其室中菩萨甚多诸师子座高广严好皆大欢喜礼众菩萨及大弟子却住一面诸地神虚空神及欲色界诸天闻此香气亦皆来入维摩诘舍

香积佛品第十(16)
时维摩诘语舍利弗等诸大声闻仁者可食如来甘露味饭大悲所熏无以限意食之使不消也有异声闻念是饭少而此大众人人当食化菩萨曰勿以声闻

香积佛品第十(17)
小德小智称量如来无量港四海有竭此饭无荆使一切人食揣若须弥乃至一劫犹不能荆所以者何无尽戒定智慧解脱解脱知见功德具足者所食之余

香积佛品第十(18)
终不可荆于是钵饭悉饱众会犹故不荆其诸菩萨声闻天人食此饭者身安快乐譬如一切乐庄严国诸菩萨也又诸毛孔皆出妙香亦如众香国土诸树之香

香积佛品第十(19)
尔时维摩诘问众香菩萨香积如来以何说法彼菩萨曰我土如来无文字说但以众香令诸天人得入律行菩萨各各坐香树下闻斯妙香即获一切德藏三昧得是三昧者菩萨所有功德皆悉具足

香积佛品第十(20)
彼诸菩萨问维摩诘今世尊释迦牟尼以何说法维摩诘言此土众生刚强难化故佛为说刚强之语以调伏之言是地狱是畜生是饿鬼是诸难处是愚人生处是身

香积佛品第十(21)
邪行是身邪行报是口邪行是口邪行报是意邪行是意邪行报是杀生是杀生报是不与痊是不与取报是邪淫是邪淫报是妄语是妄语报是两舌是两舌报是恶

香积佛品第十(22)
口是恶口报是无义语是无义语报是贪嫉是贪嫉报是嗔恼是嗔恼报是邪见是邪见报是悭吝是悭吝报是毁戒是毁戒报是嗔恚是嗔恚报是懈惮是懈怠报是

香积佛品第十(23)
乱意是乱意报是愚痴是愚痴报是结戒是持戒是犯戒是应作是不应作是障碍是不障碍是得罪是离罪是净是垢是有漏是无漏是邪道是正道是有为是无为

香积佛品第十(24)
是世间是涅槃以难化之人心如猿猴故以若干种法制御其心乃可调伏譬如象马儱悷不调加诸楚毒乃至彻骨然后调伏如是刚强难化众生故以一切苦切之言乃可入律

香积佛品第十(25)
彼诸菩萨闻说是已皆曰未曾有也如世尊释迦牟尼佛隐其无量自在之力乃以贫所乐法度脱众生斯诸菩萨亦能劳谦以无量大悲生是佛土

香积佛品第十(26)
维摩诘言此土菩萨于诸众生大悲坚固诚如所言然其一世饶益众生多于彼国百千劫行所以者何此娑婆世界有十事善法诸余净土之所无有何等为十以布施摄贫穷以净

香积佛品第十(27)
戒摄毁禁以忍辱摄嗔恚以精进摄懈祷以禅定摄乱意以智慧摄愚痴说除难法度八难者以大乘法度乐小乘者以诸善根济无德者常以四摄成就众生是为十

香积佛品第十(28)
彼菩萨曰菩萨成就几法于此世界行无疮疣生于净土维摩诘言菩萨成就八法于此世界行无疮疣生于净土何等为八饶益众生而不望报代一切众生受诸苦恼所作功德尽

香积佛品第十(29)
以施之等心众生谦下无碍于诸菩萨视之如佛所未闻经闻之不疑不与声闻而相违背不嫉彼供不高己利而于其中调伏其心常省己过不讼彼短恒以一心求诸功德是为八

香积佛品第十(30)
法维摩诘文殊师利于大众中说是法时百千天人皆发阿耨多罗三藐三菩提心十千菩萨得无生法忍

菩萨行品第十一(1)
是时佛说法于庵罗树园其地忽然广博严事一切众会皆作金色阿难白佛言世尊以何因缘有此瑞应是处忽然广博严事一切众会皆作金色

菩萨行品第十一(2)
佛告阿难是维摩诘文殊师利与诸大众恭敬围绕发意欲来故先为此瑞应于是维摩诘语文殊师利可共见佛与诸菩萨礼事供养文殊师利言善哉行矣今正是时

菩萨行品第十一(3)
维摩诘即以神力持诸大众并师子座置于右掌往诣佛所到已著地稽首佛足右绕七匝一心合掌在一面立其诸菩萨即皆避座稽首佛足亦

菩萨行品第十一(4)
绕七匝于一面立诸大弟子释梵四天王等亦皆避座稽首佛足在一面立于是世尊如法慰问诸菩萨已各令复坐即皆受教众坐已定

菩萨行品第十一(5)
佛语舍利弗汝见菩萨大士自在神力之所为乎唯然已见于汝意云何世尊我睹其为不可思议非意所图非度所测尔时阿难白佛言世尊今所闻香自昔未有是为何香

菩萨行品第十一(6)
佛告阿难是彼菩萨毛孔之香于是舍利弗语阿难言我等毛孔亦出是香阿难言此所从来曰是长者维摩诘从众香国取佛余饭于舍食者一切毛孔皆香若此

菩萨行品第十一(7)
阿难问维摩诘是香气住当久如维摩诘言至此饭消曰此饭久如当消曰此饭势力至于七日然后乃消又阿难若声闻人未入正位食此饭者得入正位

菩萨行品第十一(8)
然后乃消已入正位食此饭者得心解脱然后乃消若未发大乘意食此饭者至发意乃消已发意食此饭者得无生忍然后乃消已得无生忍食此饭者至

菩萨行品第十一(9)
一生补处然后乃消譬如有药名曰上味其有服者身诸毒灭然后乃消此饭如是灭除一切诸烦恼毒然后乃消阿难白佛言未曾有也世尊如此香饭能作佛事

菩萨行品第十一(10)
佛言如是如是阿难或有佛土以佛光明而作佛事有以诸菩萨而作佛事有以佛所化人而作佛事有以菩提树而作佛事有以佛衣服卧具而作佛事有以饭食

菩萨行品第十一(11)
而作佛事有以园林台观而作佛事有以三十二相八十随形好而作佛事有以佛身而作佛事有以虚空而作佛事众生应以此缘得入律行有以梦幻影响镜中

菩萨行品第十一(12)
像水中月热时炎如是等喻而作佛事有以音声语言文字而作佛事或有清净佛土寂寞无言无说无示无识无作无为而作佛事如是阿难诸佛威仪进止诸所

菩萨行品第十一(13)
施为无非佛事阿难有此四魔八万四千诸烦恼门而诸众生为之疲劳诸佛即以此法而作佛事是名入一切诸佛法门菩萨入此门者若见一切净好佛土不以

菩萨行品第十一(14)
为喜不贪不高若见一切不净佛土不以为忧不碍不没但于诸佛生清净心欢喜恭敬未曾有也诸佛如来功德平等为化众生故而现佛土不同阿难汝见诸佛

菩萨行品第十一(15)
国土地有若干而虚空无若干也如是见诸佛色身有若干耳其无碍慧无若干也阿难诸佛色身威相种性戒定智慧解脱解脱知见力无所畏不共之法大慈大

菩萨行品第十一(16)
悲威仪所行及其寿命说法教化成就众生净佛国土具诸佛法悉皆同等是故名为三藐三佛陀名为多陀阿伽度名为佛陀阿难若我广说此三句义汝以劫寿

菩萨行品第十一(17)
不能尽受正使三千大千世界满中众生皆如阿难多闻第一得念总持此诸人等以劫之寿亦不能受如是阿难诸佛阿耨多罗三藐三菩提无有限量智慧辩才不可思议

菩萨行品第十一(18)
阿难白佛言我从今已往不敢自谓以为多闻佛告阿难勿起退意所以者何我说汝于声闻中为最多闻非谓菩萨且止阿难其有智者不应限度诸菩萨也一切海渊尚可

菩萨行品第十一(19)
测量菩萨禅定智慧总持辩才一切功德不可量也阿难汝等舍置菩萨所行是维摩诘一时所现神通之力一切声闻辟支佛于百千劫尽力变化所不能作

菩萨行品第十一(20)
尔时众香世界菩萨来者合掌白佛言世尊我等初见此土生下劣想今自悔责舍离是心所以者何诸佛方便不可思议为度众生故随其所应现佛国异唯然世尊愿赐少法还于彼土当念如来

菩萨行品第十一(21)
佛告诸菩萨有劲无尽解脱法门汝等当学何谓为究谓有为法何谓无究谓无为法如菩萨者不尽有为不住无为

菩萨行品第十一(22)
何谓不尽有为谓不离大慈不舍大悲深发一切智心而不忽忘教化众生终不厌惓于四摄法常念顺行护持正法不惜躯命种诸善根无有疲厌志常安赚方便回向求法不懈

菩萨行品第十一(23)
说法无吝勤供诸佛故入生死而无所畏于诸荣辱心无忧喜不轻未学敬学如佛堕烦恼者令发正念于远离乐不以为贵不著己乐庆于彼乐在诸禅定如地狱想于生死中如

菩萨行品第十一(24)
园观想见来求者为善师想舍诸所有具一切智想见毁戒人起救护想诸波罗蜜为父母想道品之法为眷属想发行善根无有齐限以诸净国严饰之事成己佛土行无限施具

菩萨行品第十一(25)
足相好除一切恶净身口意生死无数劫意而有勇闻佛无量德志而不倦以智慧剑破烦恼贼出阴界入荷负众生永使解脱以大精进摧伏魔军常求无念实相智慧行于世间

菩萨行品第十一(26)
法少欲知足于出世间求之无厌而不舍世间法不坏威仪法而能随俗起神通慧引导众生得念总持所闻不忘善别诸根断众生疑以乐说辩演法无碍净十善道受天人福修

菩萨行品第十一(27)
四无量开梵天道劝请说法随喜赞善得佛音声身口意善得佛威仪深修善法所行转胜以大乘教成菩萨僧心无放逸不失众善行如此法是名菩萨不尽有为

菩萨行品第十一(28)
何谓菩萨不住无为谓修学空不以空为证修学无相无作不以无相无作为证修学无起不以无起为证观于无常而不厌善本观世间苦而不恶生死观于无我而

菩萨行品第十一(29)
诲人不倦观于寂灭而不永灭观于远离而身心修善观无所归而归趣善法观于无生而以生法荷负一切观于无漏而不断诸漏观无所行而以行法教化众生观

菩萨行品第十一(30)
于空无而不舍大悲观正法位而不随小乘观诸法虚妄无牢无人无主无相本愿未满而不虚福德禅定智慧修如此法是名菩萨不住无为

菩萨行品第十一(31)
又具福德故不住无为具智慧故不尽有为大慈悲故不住无为满本愿故不尽有为集法药故不住无为随授药故不尽有为知众生彩不住无为灭众生彩不尽有为诸正士菩萨以修此法不尽有为不住无为是名劲无尽解脱法门汝等当学

菩萨行品第十一(32)
尔时彼诸菩萨闻说是法皆大欢喜以众妙华若干种色若干种香散遍三千大千世界供养于佛及此经法并诸菩萨已稽首佛足叹未曾有言释迦牟尼佛乃能于此善行方便言已忽然不现还到彼国

见阿閦佛品第十二(1)
尔时世尊问维摩诘汝欲见如来为以何等观如来乎

见阿閦佛品第十二(2)
维摩诘言如自观身实相观佛亦然我观如来前际不来后际不去今则不祝不观色不观色如不观色性不观受想行识不观识如不观识性非四大起同

见阿閦佛品第十二(3)
于虚空六入无积眼耳鼻舌身心已过不在三界三垢已离顺三脱门具足三明与无明等不一相不异相不自相不他相非无相非取相不此岸不彼岸不

见阿閦佛品第十二(4)
中流而化众生观于寂灭亦不永灭不此不彼不以此不以彼不可以智知不可以识识无晦无明无名无相无强无弱非净非秽不在方不离方非有为非

见阿閦佛品第十二(5)
无为无示无说不施不悭不戒不犯不忍不恚不进不惮不定不乱不智不愚不诚不欺不来不去不出不入一切言语道断非福田非不福田非应供养非

见阿閦佛品第十二(6)
不应供养非娶非舍非有相非无相同真际等法性不可称不可量过诸称量非大非鞋非见非闻非觉非知离众结缚等诸智同众生于诸法无分别一切

见阿閦佛品第十二(7)
无失无浊无恼无作无起无生无灭无畏无忧无喜无厌无著无已有无当有无今有不可以一切言说分别显示世尊如来身为若此作如是观以斯观者名为正观若他观者名为邪观

见阿閦佛品第十二(8)
尔时舍利弗问维摩诘汝于何没而来生此维摩诘言汝所得法有没生乎舍利弗言无没生也若诸法无没生相云何问言汝于何没而来生此于意云何譬如幻师幻作男女宁没生耶

见阿閦佛品第十二(9)
舍利弗言无没生也汝岂不闻佛说诸法如幻相乎答曰如是若一切法如幻相者云何问言汝于何没而来生此舍利弗没者为虚诳法败坏之相生者为虚诳法相续之相菩萨虽没不尽善本虽生不长诸恶

见阿閦佛品第十二(10)
是时佛告舍利弗有国名妙喜佛号无动是维摩诘于彼国没而来生此舍利弗言未曾有也世尊是人乃能舍清净土而来乐此多怒害处维摩诘语舍利弗于意云何日光出时与冥合乎

见阿閦佛品第十二(11)
答曰不也日光出时即无众冥维摩诘言夫日何故行阎浮提答曰欲以明照为之除冥维摩诘言菩萨如是虽生不净佛土为化众生故不与愚闇而共合也但灭众生烦恼闇耳

见阿閦佛品第十二(12)
是时大众渴仰欲见妙喜世界无动如来及其菩萨声闻之众佛知一切众会所念告维摩诘言善男子为此众会现妙喜国无动如来及诸菩萨声闻之众众皆欲见

见阿閦佛品第十二(13)
于是维摩诘心念吾当不起于座接妙喜国铁围山川溪谷江河大海泉源须弥诸山及日月星宿天龙鬼神梵天等宫并诸菩萨声闻之众城邑聚落男女大鞋乃至无动如

见阿閦佛品第十二(14)
来及菩提树诸妙莲华能于十方作佛事者三道宝阶从阎浮提至忉利天以此宝阶诸天来下悉为礼敬无动如来听受经法阎浮提人亦登其阶上升忉利见彼诸天妙喜

见阿閦佛品第十二(15)
世界成就如是无量功德上至阿迦腻吒天下至水际以右手断痊如陶家轮入此世界犹持华鬘示一切众作是念已入于三昧现神通力以其右手断取妙喜世界置于此土

见阿閦佛品第十二(16)
彼得神通菩萨及声闻众并余天人俱发声言唯然世尊谁取我去愿见救护无动佛言非我所为是维摩诘神力所作

见阿閦佛品第十二(17)
其余未得神通者不觉不知己之所往妙喜世界虽入此土而不增减于是世界亦不迫隘如本无异尔时释迦牟尼佛告诸大众汝等且观妙喜世界无动如来其国严饰菩萨行净弟子清白皆曰唯然已见

见阿閦佛品第十二(18)
佛言若菩萨欲得如是清净佛土当学无动如来所行之道现此妙喜国时娑婆世界十四那由他人发阿耨多罗三藐三菩提心皆愿生于妙喜佛土释迦牟尼佛即记之曰当生彼国时妙喜世界于此国土所应饶益其事讫已还复本处举众皆见

见阿閦佛品第十二(19)
佛告舍利弗汝见此妙喜世界及无动佛不唯然已见世尊愿使一切众生得清净土如无动佛获神通力如维摩诘世尊我等快得善利得见是人亲近供养其诸众生若今现在若

见阿閦佛品第十二(20)
佛灭后闻此经者亦得善利况复闻已信解受持读诵解说如法修行若有手得是经典者便为已得法宝之藏若有读诵解释其义如说修行即为诸佛之所护念其有供养如是人

见阿閦佛品第十二(21)
者当知即为供养于佛其有书持此经卷者当知其室即有如来若闻是经能随喜者斯人即为取一切智若能信解此经乃至一四句偈为他说者当知此人即是受阿耨多罗三藐三菩提记

法供养品第十三(1)
尔时释提桓因于大众中白佛言世尊我虽从佛及文殊师利闻百千经未曾闻此不可思议自在神通决定实相经典如我解佛所说义趣若有众生闻是经法信解受持

法供养品第十三(2)
读诵之者必得是法不疑何况如说修行斯人即为闭众恶趣开诸善门常为诸佛之所护念降伏外学摧灭魔怨修治菩提安处道超履践如来所行之迹

法供养品第十三(3)
世尊若有受持读诵如说修行者我当与诸眷属供养给事所在聚落城邑山林旷野有是经处我亦与诸眷属听受法故共到其所其未信者当令生信其已信者当为作护

法供养品第十三(4)
佛言善哉善哉天帝如汝所说吾助尔喜此经广说过去未来现在诸佛不可思议阿耨多罗三藐三菩提是故天帝若善男子善女人受持读诵供养是经者即为供

法供养品第十三(5)
养去来今佛天帝正使三千大千世界如来满中譬如甘蔗竹苇稻麻丛林若有善男子善女人或一劫或减一劫恭敬尊重赞叹供养奉诸所安至诸佛灭后以一一

法供养品第十三(6)
全身舍利起七宝塔纵广一四天下高至梵天表刹庄严以一切华香璎珞幢幡伎乐微妙第一若一劫若减一劫而供养之于天帝意云何其人植福宁为多不

法供养品第十三(7)
释提桓因言多矣世尊彼之福德若以百千亿劫说不能荆佛告天帝当知是善男子善女人闻是不可思议解脱经典信解受持读诵修行福多于彼所以者何诸佛菩提皆从是生菩提之相不可限量以是因缘福不可量

法供养品第十三(8)
佛告天帝过去无量阿僧祇劫时世有佛号曰药王如来应供正遍知明行足善逝世间解无上士调御丈夫天人师佛世尊世界名大庄严劫曰庄严佛寿二十小劫其声闻僧三十六亿那由他菩萨僧有十二亿

法供养品第十三(9)
天帝是时有转轮圣王名曰宝盖七宝具足主四天下王有千子端正勇浆能伏怨敌尔时宝盖与其眷属供养药王如来施诸所安至满五劫过五劫已告其千子汝等亦当如我以深心

法供养品第十三(10)
供养于佛于是千子受父王命供养药王如来复满五劫一切施安其王一子名曰月盖独坐思惟宁有供养殊过此者以佛神力空中有天曰善男子法之供养胜诸供养

法供养品第十三(11)
即问何谓法之供养天曰汝可往问药王如来当广为汝说法之供养即时月盖王子行诣药王如来稽首佛足却住一面白佛言世尊诸供养中法供养胜云何为法供养

法供养品第十三(12)
佛言善男子法供养者诸佛所说深经一切世间难信难受微妙难见清净无染非但分别思惟之所能得菩萨法藏所摄陀罗尼印印之至不退转成就六度善分别义

法供养品第十三(13)
顺菩提法众经之上入大慈悲离众魔事及诸邪见顺因缘法无我无人无众生无寿命空无相无作无起能令众生坐于道超而转法轮诸天龙神乾闼婆等所共叹誉

法供养品第十三(14)
能令众生入佛法藏摄诸贤圣一切智慧说众菩萨所行之道依于诸法实相之义明宣无赤空无我寂灭之法能救一切毁禁众生诸魔外道及贪著者能使怖畏诸佛

法供养品第十三(15)
贤圣所共称叹背生死苦示涅槃乐十方三世诸佛所说若闻如是等经信解受持读诵以方便力为诸众生分别解说显示分明守护法故是名法之供养又于诸法如

法供养品第十三(16)
说修行随顺十二因缘离诸邪见得无生忍决定无我无有众生而于因缘果报无违无诤离诸我所依于义不依语依于智不依识依了义经不依不了义经依于法不

法供养品第十三(17)
依人随顺法相无所入无所归无明毕竟灭故诸行亦毕竟灭乃至生毕竟灭故老死亦毕竟灭作如是观十二因缘无有尽相不复起见是名最上法之供养

法供养品第十三(18)
佛告天帝王子月盖从药王佛闻如是法得柔顺忍即解宝衣严身之具以供养佛白佛言世尊如来灭后我当行法供养守护正法愿以威神加哀建立令我得降魔怨修菩萨行佛知其深心所念而记之曰汝于末后守护法城

法供养品第十三(19)
天帝时王子月盖见法清净闻佛授记以信出家修集善法精进不久得五神通逮菩萨道得陀罗尼无断辩才于佛灭后以其所得神通总持辩才之力满十小劫药王如来所

法供养品第十三(20)
转法轮随而分布月盖比丘以守护法勤行精进即于此身化百万亿人于阿耨多罗三藐三菩提立不退转十四那由他人深发声闻辟支佛心无量众生得生天上

法供养品第十三(21)
天帝时王宝盖岂异人乎今现得佛号宝炎如来其王千子即贤劫中千佛是也从迦罗鸠孙驮为始得佛最后如来号曰楼至月盖比丘即我身是如是天帝当知此要以法供养于诸供养为上为最第一无比是故天帝当以法之供养供养于佛

嘱累品第十四(1)
于是佛告弥勒菩萨言弥勒我今以是无量亿阿僧祇劫所集阿耨多罗三藐三菩提法付嘱于汝如是辈经于佛灭后末世之中汝

嘱累品第十四(2)
等当以神力广宣流布于阎浮提无令断绝所以者何未来世中当有善男子善女人及天龙鬼神乾闼婆罗刹等发阿耨多罗三藐

嘱累品第十四(3)
三菩提心乐于大法若使不闻如是等经则失善利如此辈人闻是等经必多信乐发希有心当以顶受随诸众生所应得利而为广说

嘱累品第十四(4)
弥勒当知菩萨有二相何谓为二一者好于杂句文饰之事二者不畏深义如实能入若好杂句文饰事者当知是为新学菩萨若于如是无染无著甚深经典无有恐畏能入其中闻已心净受持读诵如说修行当知是为久修道行

嘱累品第十四(5)
弥勒复有二法名新学者不能决定于甚深法何等为二一者所未闻深经闻之惊怖生疑不能随顺毁谤不信而作是言我初不闻从何所来

嘱累品第十四(6)
二者若有护持解说如是深经者不肯亲近供养恭敬或时于中说其过恶有此二法当知是为新学菩萨为自毁伤不能于深法中调伏其心

嘱累品第十四(7)
弥勒复有二法菩萨虽信解深法犹自毁伤而不能得无生法忍何等为二一者轻慢新学菩萨而不教诲二者虽解深法而取相分别是为二法

嘱累品第十四(8)
弥勒菩萨闻说是已白佛言世尊未曾有也如佛所说我当远离如斯之恶奉持如来无数阿僧祇劫所集阿耨多罗三藐三菩提法若未来

嘱累品第十四(9)
世善男子善女人求大乘者当令手得如是等经与其念力使受持读诵为他广说世尊若后末世有能受持读诵为他说者当知皆是弥勒神力之所建立

嘱累品第十四(10)
佛言善哉善哉弥勒如汝所说佛助尔喜于是一切菩萨合掌白佛我等亦于如来灭后十方国土广宣流布阿耨多罗三藐三菩提法复当开导诸说法者令得是经

嘱累品第十四(11)
尔时四天王白佛言世尊在在处处城邑聚落山林旷野有是经卷读诵解说者我当率诸官属为听法故往诣其所拥护其人面百由旬令无伺求得其便者

嘱累品第十四(12)
是时佛告阿难受持是经广宣流布阿难言唯然我已受持要者世尊当何名斯经佛言阿难是经名为《维摩诘所说》亦名《不可思议解脱法门》如是受持

嘱累品第十四(13)
佛说是经已长者维摩诘文殊师利舍利弗阿难等及诸天人阿修罗一切大众闻佛所说皆大欢喜
