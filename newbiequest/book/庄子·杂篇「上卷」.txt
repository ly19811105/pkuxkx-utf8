庄子·杂篇「上卷」#185#

庄子·杂篇·庚桑楚(1)
老聃之役有庚桑楚者偏得老聃之道以北居畏垒之山其臣之画然知者去之其妾之挈然仁者远之拥肿之与居鞅掌之为使居三年畏垒大壤畏垒之民相与言曰庚桑之子始来吾洒然异之

庄子·杂篇·庚桑楚(2)
今吾日计之而不足岁计之而有馀庶几其圣人乎子胡不相与尸而祝之社而稷之乎庚桑子闻之南面而不释然弟子异之庚桑子曰弟子何异于予

庄子·杂篇·庚桑楚(3)
夫春气发而百草生正得秋而万宝成夫春与秋岂无得而然哉天道已行矣吾闻至人尸居环堵之室而百姓猖狂不知所如往今以畏垒之细民而窍窍焉欲俎豆予于贤人之间我其杓之人邪

庄子·杂篇·庚桑楚(4)
吾是以不释于老聃之言弟子曰不然夫寻常之沟巨鱼无所还其体而鲵鱿为之制步仞之丘陵巨兽无所隐其躯而孽狐为之祥且夫尊贤授能先善与利自古尧舜以然而况畏垒之民乎

庄子·杂篇·庚桑楚(5)
夫子亦听矣庚桑子曰小子来夫函车之兽介而离山则不免于网罟之患吞舟之鱼砀而失水则蚁能苦之故鸟兽不厌高鱼鳖不厌深夫全其形生之人藏其身也不厌深眇而已矣

庄子·杂篇·庚桑楚(6)
且夫二子者又何足以称扬哉是其于辩也将妄凿垣墙而殖蓬蒿也简发而栉数米而炊窃窃乎又何足以济世哉举贤则民相轧任和则民相盗之数物者不足以厚民

庄子·杂篇·庚桑楚(7)
民之于利甚勤子有杀父臣有杀君正昼为盗日中穴阫吾语女大乱之本必生于尧舜之间其末存乎千世之后千世之后其必有人与人相食者也

庄子·杂篇·庚桑楚(8)
南荣趎蹴然正坐曰若趎之年者已长矣将恶乎托业以及此言邪庚桑子曰全汝形抱汝生无使汝思虑营营若此三年则可以及此言矣

庄子·杂篇·庚桑楚(9)
南荣趎曰目之与形吾不知其异也而盲者不能自见耳之与形吾不知其异也而聋者不能自闻心之与形吾不知其异也而狂者不能自得

庄子·杂篇·庚桑楚(10)
形之与形亦辟矣而物或间之邪欲相求而不能相得今谓趎曰全汝形抱汝生勿使汝思虑营营趎勉闻道达耳矣庚桑子曰辞尽矣曰奔蜂不能化藿蠋越鸡不能伏鹄卵鲁鸡固能矣

庄子·杂篇·庚桑楚(11)
鸡之与鸡其德非不同也有能与不能者其才固有巨小也今吾才小不足以化子子胡不南见老子南荣趎赢粮七日七夜至老子之所

庄子·杂篇·庚桑楚(12)
老子曰子自楚之所来乎南荣趎曰唯老子曰子何与人偕来之众也南荣趎惧然顾其后

庄子·杂篇·庚桑楚(13)
老子曰子不知吾所谓乎南荣趎俯而惭仰而叹曰今者吾忘吾答因失吾问老子曰何谓也南荣趎曰不知乎人谓我朱愚知乎反愁我躯不仁则害人仁则反愁我身

庄子·杂篇·庚桑楚(14)
不义则伤彼义则反愁我己我安逃此而可此三言者趎之所患也愿因楚而问之老子曰向吾见若眉睫之间吾因以得汝矣今汝又言而信之

庄子·杂篇·庚桑楚(15)
若规规然若丧父母揭竿而求诸海也女亡人哉惘惘乎汝欲反汝性情而无由入可怜哉南荣趎请入就舍召其所好去其所恶十日自愁复见老子

庄子·杂篇·庚桑楚(16)
老子曰汝自洒濯熟哉郁郁乎然而其中津津乎犹有恶也夫外韄者不可繁而捉将内揵内韄者不可缪而捉将外揵外内韄者道德不能持而况放道而行者乎

庄子·杂篇·庚桑楚(17)
南荣趎曰里人有病里人问之病者能言其病然其病病者犹未病也若趎之闻大道譬犹饮药以加病也趎愿闻卫生之经而已矣老子曰卫生之经能抱一乎能勿失乎

庄子·杂篇·庚桑楚(18)
能无卜筮而知吉凶乎能止乎能已乎能舍诸人而求诸己乎能翛然乎能侗然乎能儿子乎儿子终日嗥而嗌不嗄和之至也终日握而手不掜共其德也终日视而目不瞚偏不在外也

庄子·杂篇·庚桑楚(19)
行不知所之居不知所为与物委蛇而同其波是卫生之经已南荣趎曰然则是至人之德已乎曰非也是乃所谓冰解冻释者能乎

庄子·杂篇·庚桑楚(20)
夫至人者相与交食乎地而交乐乎天不以人物利害相撄不相与为怪不相与为谋不相与为事翛然而往侗然而来是谓卫生之经已曰然则是至乎曰未也吾固告汝曰能儿子乎

庄子·杂篇·庚桑楚(21)
儿子不知所为行不知所之身若槁木之枝而心若死灰若是者祸亦不至福亦不来祸福无有恶有人灾也宇泰定者发乎天光

庄子·杂篇·庚桑楚(22)
发乎天光者人见其人物见其物人有脩者乃今有恒有恒者人舍之天助之人之所舍谓之天民天之所助谓之天子

庄子·杂篇·庚桑楚(23)
学者学其所不能学也行者行其所不能行也辩者辩其所不能辩也知止乎其所不能知至矣若有不即是者天钧败之

庄子·杂篇·庚桑楚(24)
备物以将形藏不虞以生心敬中以达彼若是而万恶至者皆天也而非人也不足以滑成不可内于灵台灵台者有持而不知其所持而不可持者也

庄子·杂篇·庚桑楚(25)
不见其诚己而发每发而不当业入而不舍每更为失为不善乎显明之中者人得而诛之为不善乎幽闲之中者鬼得而诛之明乎人明乎鬼者然后能独行

庄子·杂篇·庚桑楚(26)
券内者行乎无名券外者志乎期费行乎无名者唯庸有光志乎期费者唯贾人也人见其跂犹之魁然与物穷者物入焉与物且者其身之不能容焉能容人

庄子·杂篇·庚桑楚(27)
不能容人者无亲无亲者尽人兵莫憯于志镆铘为下寇莫大于阴阳无所逃于天地之间非阴阳贼之心则使之也

庄子·杂篇·庚桑楚(28)
道通其分也其成也毁也所恶乎分者其分也以备所以恶乎备者其有以备故出而不反见其鬼出而得是谓得死灭而有实鬼之一也以有形者象无形者而定矣

庄子·杂篇·庚桑楚(29)
出无本入无窍有实而无乎处有长而无乎本剽有所出而无窃者有实

庄子·杂篇·庚桑楚(30)
有实而无乎处者宇也有长而无本剽者宙也有乎生有乎死有乎出有乎入入出而无见其形是谓天门天门者无有也万物出乎无有有不能以有为有必出乎无有而无有一无有圣人藏乎是

庄子·杂篇·庚桑楚(31)
古之人其知有所至矣恶乎至有以为未始有物者至矣尽矣费可以加矣其次以为有物矣将以生为丧也以死为反也是以分已其次曰始无有既而有生生俄而死

庄子·杂篇·庚桑楚(32)
以无有为首以生为体以死为尻孰知有无死生之一守者吾与之为友是三者虽异公族也昭景也著戴也甲氏也著封也非一也

庄子·杂篇·庚桑楚(33)
有生黬也披然曰移是尝言移是非所言也虽然不可知者也腊者之有膍胲可散而不可散也观室者周于寝庙又适其偃焉为是举移是

庄子·杂篇·庚桑楚(34)
请常言移是是以生为本以知为师因以乘是非果有名实因以己为质使人以为己节因以死偿节若然者以用为知以不用为愚以彻为名以穷为辱移是今之人也是蜩与学鸠同于同也

庄子·杂篇·庚桑楚(35)
蹍市人之足则辞以放骜兄则以妪大亲则已矣故曰至礼有不人至义不物至知不谋至仁无亲至信辟金彻志之勃解心之谬去德之累达道之塞贵富显严名利六者勃志也

庄子·杂篇·庚桑楚(36)
容动色理气意六者谬心也恶欲喜怒哀乐六者累德也去就取与知能六者塞道也此四六者不荡胸中则正正则静静则明明则虚虚则无为而无不为也道者德之钦也生者德之光也

庄子·杂篇·庚桑楚(37)
性者生之质也性之动谓之为为之伪谓之失知者接也知者谟也知者之所不知犹睨也动以不得已之谓德动无非我之谓治名相反而实相顺也

庄子·杂篇·庚桑楚(38)
羿工乎中微而拙乎使人无己誉圣人工乎天而拙乎人夫工乎天而俍乎人者唯全人能之唯虫能虫唯虫能天全人恶天恶人之天而况吾天乎人乎

庄子·杂篇·庚桑楚(39)
一雀适羿羿必得之威也以天下为之笼则雀无所逃是故汤以胞人笼伊尹秦穆公以五羊之皮笼百里奚是故非以其所好笼之而可得者无有也

庄子·杂篇·庚桑楚(40)
介者拸画外非誉也胥靡登高而不惧遗死生也夫复謵不励忘人忘人因以为天人矣故敬之而不喜侮之而不怒者唯同乎天和者为然

庄子·杂篇·庚桑楚(41)
出怒不怒则怒出于不怒矣出为无为则为出于无为矣欲静则平气欲神则顺心有为也欲当则缘于不得已不得已之类圣人之道

庄子·杂篇·徐无鬼(1)
徐无鬼因女商见魏武侯武侯劳之曰先生病矣苦于山林之劳故乃肯见于寡人徐无鬼曰我则劳于君君有何劳于我君将盈耆欲长好恶则性命之情病矣

庄子·杂篇·徐无鬼(2)
君将黜耆欲敲恶则耳目病矣我将劳君君有何劳于我１武侯超然不对少焉徐无鬼曰尝语君吾相狗也下之质执饱而止是狸德也中之质若视日

庄子·杂篇·徐无鬼(3)
上之质若亡其一吾相狗又不若吾相马也吾相马直者中绳曲者中钩方者中矩圆者中规是国马也而未若天下马也天下马有成材若恤若失若丧其一

庄子·杂篇·徐无鬼(4)
若是者超轶绝尘不知其所武侯大悦而笑徐无鬼出女商曰先生独何以说吾君乎吾所以说吾君者横说之则以诗书礼乐从说则以金板六韬奉事而大有功者不可为数而吾君未尝启齿

庄子·杂篇·徐无鬼(5)
今先生何以说吾君使吾君说若此乎徐无鬼曰吾直告之吾相狗马耳女商曰若是乎曰子不闻夫越之流人乎去国数日见其所知而喜去国旬月见所尝见于国中者喜

庄子·杂篇·徐无鬼(6)
及期年也见似人者而喜矣不亦去人滋久思人滋深乎夫逃虚空者藜藋柱乎鼪鼬之径良位其空闻人足音跫然而喜矣又况乎昆弟亲戚之謦欬其侧者乎久矣夫莫以真人之言謦欬吾君之侧乎

庄子·杂篇·徐无鬼(7)
徐无鬼见武侯武侯曰先生居山林食芧栗厌葱韭以宾寡人久矣夫今老邪其欲干酒肉之味邪其寡人亦有社稷之福邪徐无鬼曰无鬼生于贫贱未尝敢饮食君之酒肉将来劳君也

庄子·杂篇·徐无鬼(8)
君曰何哉奚劳寡人曰劳君之神与形武侯曰何谓邪徐无鬼曰天地之养也一登高不可以为长居下不可以为短

庄子·杂篇·徐无鬼(9)
君独为万乘之主以苦一国之民以养耳目鼻口夫神者不自许也夫神者好和而恶奸夫奸病也故劳之唯君所病之何也武侯曰欲见先生久矣吾欲爱民而为义偃兵其可乎

庄子·杂篇·徐无鬼(10)
徐无鬼曰不可爱民害民之始也为义偃兵造兵之本也君自此为之则殆不成凡成美恶器也君虽为仁义几且伪哉形固造形成固有伐变固外战

庄子·杂篇·徐无鬼(11)
君亦必无盛鹤列于丽谯之间无徒骥于锱坛之宫无藏逆于得无以巧胜人无以谋胜人无以战胜人

庄子·杂篇·徐无鬼(12)
夫杀人之士民兼人之土地以养吾私与吾神者其战不知孰善胜之恶乎在君若勿已矣修胸中之诚以应天地之情而勿撄夫民死已脱矣君将恶乎用夫偃兵哉

庄子·杂篇·徐无鬼(13)
黄帝将见大隗乎具茨之山方明为御昌寓骖乘张若謵朋前马昆阍滑稽后车至于襄城之野七圣皆迷无所问涂适遇牧马童子问涂焉曰若知具茨之山乎

庄子·杂篇·徐无鬼(14)
曰然若知大隗之所存乎曰然黄帝曰异哉小童非徒知具茨之山又知大隗之所存请问为天下小童曰夫为天下者亦若此而已矣又奚事焉

庄子·杂篇·徐无鬼(15)
予少而自游于六合之内予适有瞀病有长者教予曰若乘日之车而游于襄城之野今予病少痊予又且复游于六合之外夫为天下亦若此而已予又奚事焉

庄子·杂篇·徐无鬼(16)
黄帝曰夫为天下者则诚非吾子之事虽然请问为天下小童辞黄帝又问小童曰夫为天下者亦奚以异乎牧马者哉亦去其害马者而已矣黄帝再拜稽首称天师而退

庄子·杂篇·徐无鬼(17)
知士无思虑之变则不乐辩士无谈说之序则不乐察士无凌谇之事则不乐皆囿于物者也招世之士兴朝中民之士荣官筋国之士矜雅勇敢之士奋患兵革之士乐战

庄子·杂篇·徐无鬼(18)
枯槁之士宿名法律之士广治礼乐之士敬容仁义之士贵际农夫无草莱之事则不比商贾无市井之事则不比庶人有旦暮之业则劝百工有器械之巧则壮钱财不积则贪者忧

庄子·杂篇·徐无鬼(19)
权势不尤则夸者悲势物之徒乐变遭时有所用不能无为也此皆顺比于岁不物于易者也驰其形性潜之万物终身不反悲夫

庄子·杂篇·徐无鬼(20)
庄子曰射者非前期而中谓之善射天下皆羿也可乎惠子曰可庄子曰天下非有公是也而各是其所是天下皆尧也可乎惠子曰可

庄子·杂篇·徐无鬼(21)
庄子曰然则儒墨杨秉四与夫子为五果孰是邪或者若鲁遽者邪其弟子曰我得夫子之道矣吾能冬爨鼎而夏造冰矣鲁遽曰是直以阳召阳以阴召阴非吾所谓道也

庄子·杂篇·徐无鬼(22)
吾示子乎吾道于是乎为之调瑟废一于堂废一于室鼓宫宫动鼓角角动音律同矣夫或改调一弦于五音无当也鼓之二十五弦皆动未始异于声而音之君已且若是者邪

庄子·杂篇·徐无鬼(23)
惠子曰今乎儒墨杨秉且方与我以辩相拂以辞相镇以声而未始吾非也则奚若矣庄子曰齐人蹢子于宋者其命阍也不以完其求銒钟也以束缚

庄子·杂篇·徐无鬼(24)
其求唐子也而未始出域有遗类矣夫楚人寄而銒阍者夜半于无人之时而与舟人斗未始离于岑而足以造于怨也

庄子·杂篇·徐无鬼(25)
庄子送葬过惠子之墓顾谓从者曰郢人垩慢其鼻端若蝇翼使匠人躅之匠石运斤成风听而躅之尽垩而鼻不伤郢人立不失容

庄子·杂篇·徐无鬼(26)
宋元君闻之召匠石曰尝试为寡人为之匠石曰臣则尝能躅之虽然臣之质死久矣自夫子之死也吾无以为质矣吾无与言之矣

庄子·杂篇·徐无鬼(27)
管仲有病桓公问之曰仲父之病病矣可不讳云至于大病则寡人恶乎属国而可管仲曰公谁欲与公曰鲍叔牙曰不可其为人洁廉善士也其于不己若者不比之

庄子·杂篇·徐无鬼(28)
又一闻人之过终身不忘使之治国上且钩乎君下且逆乎民其得罪于君也将弗久矣公曰然则孰可对曰勿已则隰朋可其为人也上忘而下畔愧不若黄帝而哀不己若者

庄子·杂篇·徐无鬼(29)
以德分人谓之圣以财分人谓之贤以贤临人未有得人者也以贤下人未有不得人者也其于国有不闻也其于家有不见也勿已则隰朋可

庄子·杂篇·徐无鬼(30)
吴王浮于江登乎狙之山众狙见之恂然弃而走逃于深蓁有一狙焉委蛇攫搔见巧乎王王射之敏给搏捷矢王命相者趋射之狙执死

庄子·杂篇·徐无鬼(31)
王顾谓其友颜不疑曰之狙也伐其巧恃其便以敖予以至此殛也戒之哉嗟乎无以汝色骄人哉颜不疑归而师董梧以锄其色去乐辞显三年而国人称之

庄子·杂篇·徐无鬼(32)
南伯子綦隐几而坐仰天而嘘颜成子入见曰夫子物之尤也形固可使若槁骸心固可使若死灰乎曰吾尝居山穴之中矣当是时也田禾一睹我而齐国之众三贺之

庄子·杂篇·徐无鬼(33)
我必先之彼故知之我必卖之彼故鬻之若我而不有之彼恶得而知之若我而不卖之彼恶得而鬻之嗟乎我悲人之自丧者吾又悲夫悲人者吾又悲夫悲人之悲者其后而日远矣

庄子·杂篇·徐无鬼(34)
仲尼之楚楚王觞之孙叔敖执爵而立市南宜僚受酒而祭曰古之人乎于此言已曰丘也闻不言之言矣未之尝言于此乎言之市南宜僚弄丸而两家之难解

庄子·杂篇·徐无鬼(35)
孙叔敖甘寝秉羽而郢人投兵丘愿有喙三尺彼之谓不道之道此之谓不言之辩故德总乎道之所一而言休乎知之所不知至矣道之所一者德不能同也

庄子·杂篇·徐无鬼(36)
知之所不能知者辩不能举也名若儒墨而凶矣故海不辞东流大之至也圣人并包天地泽及天下而不知其谁氏是故生无爵死无谥实不聚名不立此之谓大人

庄子·杂篇·徐无鬼(37)
狗不以善吠为良人不以善言为贤而况为大乎夫为大不足以为大而况为德乎夫大备矣莫若天地然奚求焉而大备矣知大备者无求无失无弃不以物易己也反己而不穷循古而不摩大人之诚

庄子·杂篇·徐无鬼(38)
子綦有八子陈诸前召九方甄曰为我相吾子孰为祥九方曰梱也为祥子綦瞿然喜曰奚若曰梱也将与国君同食以终其身子綦索然出涕曰吾子何为以至于是极也

庄子·杂篇·徐无鬼(39)
九方曰夫与国君同食泽及三族而况父母乎今夫子闻之而泣是御福也子则祥矣父则不祥子綦曰汝何足以识之而梱祥邪尽于酒肉入于鼻口矣而何足以知其所自来

庄子·杂篇·徐无鬼(40)
吾未尝为牧而牂生于奥未尝好田而鹑生于穾若勿怪何邪吾所与吾子游者游于天地吾与之邀乐于天吾与之邀食于地吾不与之为事不与之为谋不与之为怪

庄子·杂篇·徐无鬼(41)
吾与之乘天地之诚而不以物与之相撄吾与之一委蛇而不与之为事所宜今也然有世俗之偿焉凡有怪征者必有怪行殆乎非我与吾子之罪几天与之也吾是以泣也

庄子·杂篇·徐无鬼(42)
无几何而使梱之于燕盗得之于道全而鬻之则难不若刖之则易于是乎刖而鬻之于齐适当渠公之街然身食肉而终

庄子·杂篇·徐无鬼(43)
啮缺遇许由曰子将奚之曰将逃尧曰奚谓邪曰夫尧畜畜然仁吾恐其为天下笑后世其人与人相食与夫民不难聚也爱之则亲利之则至誉之则劝致其所恶则散

庄子·杂篇·徐无鬼(44)
爱利出乎仁义捐仁义者寡利仁义者众夫仁义之行唯且无诚且假乎禽贪者器是以一人之断制天下譬之犹一覕也夫尧知贤人之利天下也而不知其贼天下也夫唯外乎贤者知之矣

庄子·杂篇·徐无鬼(45)
有暖姝者有濡需者有卷娄者所谓暖姝者学一先生之言则暖暖姝姝而私自说也自以为足矣而未知未始有物也是以谓暖姝者也濡需者豕虱是也择疏鬣长毛自以为广宫大囿

庄子·杂篇·徐无鬼(46)
奎蹄曲隈乳间股脚自以为安室利处不知屠者之一旦鼓臂布草操烟火而己与豕俱焦也此以域进此以域退此其所谓濡需者也卷娄者舜也

庄子·杂篇·徐无鬼(47)
羊肉不慕蚁蚁慕羊肉羊肉羶也舜有羶行百姓悦之故三徙成都至邓之虚而十有万家尧闻舜之贤举之童土之地曰冀得其来之泽

庄子·杂篇·徐无鬼(48)
舜举乎童土之地年齿长矣聪明衰矣而不得休归所谓卷娄者也是以神人恶众至众至则不比不比则不利也故无所甚亲无所甚疏抱德炀和以顺天下此谓真人

庄子·杂篇·徐无鬼(49)
于蚁弃知于鱼得计于羊弃意以目视目以耳听耳以心复心若然者其平也绳其变也循古之真人以天待之不以人入天古之真人

庄子·杂篇·徐无鬼(50)
得之也生失之也死得之也死失之也生药也其实堇也桔梗也鸡癕也豕零也是时为帝者也何可胜言

庄子·杂篇·徐无鬼(51)
句践也以甲楯三千栖于会稽唯种也能知亡之所以存唯种也不知其身之所以愁故曰鸱目有所适鹤胫有所节解之也悲故曰风之过河也有损焉日之过河也有损焉

庄子·杂篇·徐无鬼(52)
请只风与日相与守河而河以为未始其撄也恃源而往者也故水之守土也审影之守人也审物之守物也审故目之于明也殆耳之于聪也殆心之于殉也殆凡能其于府也殆殆之成也不给改

庄子·杂篇·徐无鬼(53)
祸之长也兹萃其反也缘功其果也待久而人以为己宝不亦悲乎故有亡国戮民无已不知问是也故足之于地也践虽践恃其所不蹍而后善博也人之知也少

庄子·杂篇·徐无鬼(54)
虽少恃其所不知而后知天之所谓也知大一知大阴知大目知大均知大方知大信知大定至矣大一通之大阴解之大目视之大均缘之大方体之大信稽之大定持之

庄子·杂篇·徐无鬼(55)
尽有天循有照冥有枢始有彼则其解之也似不解之者其知之也似不知之也不知而后知之其问之也不可以有崖而不可以无崖

庄子·杂篇·徐无鬼(56)
颉滑有实古今不代而不可以亏则可不谓有大扬搉乎阖不亦问是已奚惑然为以不惑解惑复于不惑是尚大不惑

庄子·杂篇·则阳(1)
则阳游于楚夷节言之于王王未之见夷节归彭阳见王果曰夫子何不谭我于王王果曰我不若公阅休彭阳曰公阅休奚为者邪曰冬则戳鳖于江夏则休乎山樊

庄子·杂篇·则阳(2)
有过而问者曰此予宅也夫夷节已不能而况我乎吾又不若夷节夫夷节之为人也无德而有知不自许以之神其交固颠冥乎富贵之地非相助以德相助消也

庄子·杂篇·则阳(3)
夫冻者假衣于春者反冬乎冷风夫楚王之为人也形尊而严其于罪也无赦如虎非夫佞人正德其孰能桡焉故圣人其穷也使家人忘其贫其达也使王公忘爵禄而化卑

庄子·杂篇·则阳(4)
其于物也与之为娱矣其于人也乐物之通而保己焉故或不言而饮人以和与人并立而使人化父子之宜彼其乎归居而一闲其所施其于人心者若是其远也故曰待公阅休

庄子·杂篇·则阳(5)
圣人达绸缪周尽一体矣而不知其然性也复命摇作而以天为师人则从而命之也忧乎知而所行恒无几时其有止也若之何生而美者人与之鉴不告则不知其美于人也

庄子·杂篇·则阳(6)
若知之若不知之若闻之若不闻之其可喜也终无已人之好之亦无已性也圣人之爱人也人与之名不告则不知其爱人也若知之若不知之若闻之若不闻之其爱人也终无已人之安之亦无已性也

庄子·杂篇·则阳(7)
旧国旧都望之畅然虽使丘陵草木之缗入之者十九犹之畅然况见见闻闻者也以十仞之台县众间者也

庄子·杂篇·则阳(8)
冉相氏得其环中以随成与物无终无始无几无时日与物化者一不化者也阖尝舍之夫师天而不得师天与物皆殉其以为事也若之何

庄子·杂篇·则阳(9)
夫圣人未始有天未始有人未始有始未始有物与世偕行而不替所行之备而不洫其合之也若之何汤得其司御门尹登恒为之傅之

庄子·杂篇·则阳(10)
从师而不囿得其随成为之司其名之名嬴法得其两见仲尼之尽虑为之傅之容成氏曰除日无岁无内无外

庄子·杂篇·则阳(11)
魏莹与田侯牟约田侯牟背之魏莹怒将使人刺之犀首公孙衍闻而耻之曰君为万乘之君也而以匹夫从仇衍请受甲二十万为君攻之虏其人民系其牛马使其君内热发于背然后拨其国

庄子·杂篇·则阳(12)
忌也出走然后抶其背折其脊季子闻而耻之曰筑十仞之城城者既十仞矣则又坏之此胥靡之所苦也今兵不起七年矣此王之基也衍乱人也不可听也

庄子·杂篇·则阳(13)
华子闻而丑之曰善言伐齐者乱人也善言勿伐者亦乱人也谓伐之与不伐乱人也者又乱人也君曰然则若何曰君求其道而已矣

庄子·杂篇·则阳(14)
惠之闻之而见戴晋人戴晋人曰有所谓蜗者君知之乎曰然有国于蜗之左角者曰触氏有国于蜗之右角者曰蛮氏时相与争地而战伏尸数万逐北旬有五日而后反

庄子·杂篇·则阳(15)
君曰噫其虚言与曰臣请为君实之君以意在四方上下有穷乎君曰无穷曰知游心于无穷而反在通达之国若存若亡乎君曰然

庄子·杂篇·则阳(16)
曰通达之中有魏于魏中有梁于梁中有王王与蛮氏有辩乎君曰无辩客出而君惝然若有亡也客出惠子见君曰客大人也圣人不足以当之

庄子·杂篇·则阳(17)
惠子曰夫吹管也犹有也吹剑首者而已矣尧舜人之所誉也道尧舜于戴晋人之前譬犹一也

庄子·杂篇·则阳(18)
孔子之楚舍于蚁丘之浆其邻有夫妻臣妾登极者子路曰是何为者邪仲尼曰是圣人仆也是自埋于民自藏于畔其声销其志无穷其口虽言其心未尝言

庄子·杂篇·则阳(19)
方且与世违而心不屑与之俱是陆沉者也是其市南宜僚邪子路请往召之孔子曰已矣Ｋ知丘之着于己也知丘之适楚也以丘为必使楚王之召己也

庄子·杂篇·则阳(20)
彼且以丘为佞人也夫若然者其于佞人也羞闻其言而况亲见其身乎而何以为存子路往视之其室虚矣

庄子·杂篇·则阳(21)
长梧封人问子牢曰君为政焉勿卤莽治民焉勿灭裂昔予为禾耕而卤莽之则其实亦卤莽而报予芸而灭裂之其实亦灭裂而报予予来年变齐深其耕而熟之其禾蘩以滋予终年厌飧

庄子·杂篇·则阳(22)
庄子闻之曰今人之治其形理其心多有似封人之所谓遁其天离其性灭其情亡其神以众为故卤莽其性者欲恶之孽为性萑苇蒹始萌以扶吾形寻擢吾性并溃漏发不择所出漂疽疥痈内热溲膏是也

庄子·杂篇·则阳(23)
柏榘学于老聃曰请之天下游老聃曰已矣天下犹是也又请之老聃曰汝将何始曰始于齐至齐见辜人焉推而强之解朝服而幕之号天而哭之曰子乎子乎

庄子·杂篇·则阳(24)
天下有大灾子独先离之曰莫为盗莫为杀人荣辱立然后睹所病货财聚然后睹所争今立人之所病聚人之所争穷困人之身使无休时欲无至此得乎

庄子·杂篇·则阳(25)
古之君人者以得为在民以失为在己以正为在民以枉为在己故一形有失其形者退而自责今则不然匿为物而愚不识大为难而罪不敢重为任而罚不胜远其涂而诛不至

庄子·杂篇·则阳(26)
民知力竭则以伪继之日出多伪士民安取不伪夫力不足则伪知不足则欺财不足则盗盗窃之行于谁责而可乎

庄子·杂篇·则阳(27)
蘧伯玉行年六十而六十化未尝不始于是之而卒诎之以非也未知今之所谓是之非五十九非也万物有乎生而莫见其根有乎出而莫见其门

庄子·杂篇·则阳(28)
人皆尊其知之所知而莫知恃其知之所不知而后知可不谓大疑乎已乎已乎且无所逃此所谓然与然乎

庄子·杂篇·则阳(29)
仲尼问于大史大伯常骞韦曰夫卫灵公饮酒湛乐不听国家之政田猎毕弋不应诸侯之际其所以为灵公者何邪大曰是因是也伯常骞曰夫灵公有妻三人同滥而裕

庄子·杂篇·则阳(30)
史鳅奉御而进所搏币而扶翼其慢若彼之甚也见贤人若此其肃也是其所以为灵公也韦曰夫灵公也死卜葬于故墓不吉

庄子·杂篇·则阳(31)
卜葬于沙丘而吉掘之数仞得石椁焉洗而视之有铭焉曰不冯其子灵公夺而里之夫灵公之为灵也久矣之二人何足以识之

庄子·杂篇·则阳(32)
少知问于大公调曰何谓丘里之言大公调曰丘里者合十姓百名而为风俗也合异以为同散同以为异今指马之百体而不得马而马系于前者立其百体而谓之马也

庄子·杂篇·则阳(33)
是故丘山积卑而为高江河合水而为大大人合并而为公是以自外入者有主而不执由中出者有正而不距四时殊气天不赐故岁成五官殊职君不私故国治

庄子·杂篇·则阳(34)
文武殊材大人不赐故德备万物殊理道不私故无名无名故无为无为而无不为时有终始世有变化

庄子·杂篇·则阳(35)
祸福淳淳至有所拂者而有所宜自殉殊面有所正者有所差比于大泽百材皆度观于大山木石同坛此之谓丘里之言

庄子·杂篇·则阳(36)
少知曰然则谓之道足乎大公调曰不然今计物之数不止于万而期曰万物者以数之多者号而读之也是故天地者形之大者也阴阳者气之大者也道者为之公

庄子·杂篇·则阳(37)
因其大以号而读之则可也已有之矣乃将得比哉则若以斯辩譬犹狗马其不及远矣少知曰四方之内六合之里万物之所生恶起大公调曰阴阳相照相盖相治四时相代相生相杀

庄子·杂篇·则阳(38)
欲恶去就于是挢起雌雄片合于是庸有安危相易祸福相生缓急相摩聚散以成此名实之可纪精之可志也随序之相理挢运之相使穷则反终则始此物之所有

庄子·杂篇·则阳(39)
言之所尽知之所至极物而已睹道之人不随其所废不原其所起此议之所止少知曰季真之莫为接子之或使二家之议孰正于其情孰偏于其理

庄子·杂篇·则阳(40)
大公调曰鸡鸣狗吠是人之所知虽有大知不能以言读其所自化又不能以意其所将为斯而析之精至于无伦大至于不可围或之使莫之为未免于物而终以为过

庄子·杂篇·则阳(41)
或使则实莫为则虚有名有实是物之居无名无实在物之虚可言可意言而愈疏未生不可忌已死不可阻死生非远也理不可睹或之使莫之为疑之所假吾观之本其往无穷

庄子·杂篇·则阳(42)
吾求之末其来无止无穷无止言之无也与物同理或使莫为言之本也与物终始道不可有有不可无道之为名所假而行

庄子·杂篇·则阳(43)
或使莫为在物一曲夫胡为于大方言而足则终日言而尽道言而不足则终日言而尽物道物之极言默不足以载非言非默议有所极

庄子·杂篇·外物(1)
外物不可必故龙逢诛比干戮箕子狂恶来死桀纣亡人主莫不欲其臣之忠而忠未必信故伍员流于江苌弘死于蜀藏其血三年而化为碧

庄子·杂篇·外物(2)
人亲莫不欲其子之孝而孝未必爱故孝己忧而曾参悲木与木相摩而然金与火相守则流阴阳错行则天地大絯于是乎有雷有霆水中有火乃焚大槐

庄子·杂篇·外物(3)
有甚忧两陷而无所逃螴蜳不得成心若县于天地之间慰昬沈屯利害相摩生火甚多众人焚火月固不胜火于是乎有僓然而道尽

庄子·杂篇·外物(4)
庄周家贫故往贷粟于监河侯监河侯曰诺我将得邑金将贷子三百金可乎庄周忿然作色曰周昨来有中道而呼者周顾视车辙中有鲋鱼焉

庄子·杂篇·外物(5)
周问之曰鲋鱼来子何为者邪对曰我东海之波臣也君岂有斗升之水而活我哉周曰诺我且南游吴越之王

庄子·杂篇·外物(6)
激西江之水而迎子可乎鲋鱼忿然作色曰吾失我常与我无所处吾得斗升之水然活耳君乃言此曾不如早索我枯鱼之肆

庄子·杂篇·外物(7)
任公子为大钩巨缁五十犗以为饵蹲乎会稽投竿东海旦旦而钓期年不得鱼已而大鱼食之牵巨钩錎没而下鹜扬而奋鬐白波如山海水震荡声侔鬼神惮赫千里

庄子·杂篇·外物(8)
任公得若鱼离而腊之自制河以东苍梧已北莫不厌若鱼者已而后世辁才讽说之徒皆惊而相告也夫揭竿累趣灌渎

庄子·杂篇·外物(9)
守鲵鲋其于得大鱼难矣饰小说以干县令其于大达亦远矣是以未尝闻任氏之风俗其不可与经于世亦远矣

庄子·杂篇·外物(10)
儒以诗礼发冢大儒胪传曰东方作矣事之何若小儒曰未解裙襦口中有珠诗固有之曰青青之麦生于陵陂生不布施死何含珠为接其鬓压其儒以金椎控其颐徐别其颊无伤口中珠

庄子·杂篇·外物(11)
老莱子之弟子出薪遇仲尼反以告曰有人于彼修上而趋下末偻而后耳视若营四海不知其谁氏之子老莱子曰是丘也召而来

庄子·杂篇·外物(12)
仲尼至曰丘去汝躬矜与汝容知斯为君子矣仲尼揖而退蹙然改容而问曰业可得进乎老莱子曰夫不忍一世之伤而骜万世之患抑固窭邪亡其略弗及邪

庄子·杂篇·外物(13)
惠以欢为骜终身之丑中民之行进焉耳相引以名相结以隐与其誉尧而非桀不如两忘而闭其所誉反无非伤也动无非邪也圣人踌躇以兴事以每成功奈何哉其载焉终矜尔

庄子·杂篇·外物(14)
宋元君夜半而梦人被发窥阿门曰予自宰路之渊予为清江使河伯之所渔者余且得予元君觉使人占之曰此神龟也君曰渔者有余且乎左右曰有

庄子·杂篇·外物(15)
君曰令余且会朝明口余且朝君曰渔何得对曰且之网得白龟焉其圆五尺君曰献若之龟龟至君再欲杀之再欲活之心疑卜之曰杀龟以卜吉乃刳龟七十二钻而无遗

庄子·杂篇·外物(16)
仲尼曰神龟能见梦于元君而不能避余且之网知能七十二钻而无遗筴不能避刳肠之患如是则知有所困神有所不及也

庄子·杂篇·外物(17)
虽有至知万人谋之鱼不畏网而畏鹈鹕去小知而大知明去善而自善矣婴儿生无石师而能言与能言者处也

庄子·杂篇·外物(18)
惠子谓庄子曰子言无用庄子曰知无用而始可与言用矣天地非不广且大也人之所用容足耳然则厕足而垫之致黄泉人尚有用乎惠子曰无用庄子曰然则无用之为用也亦明矣

庄子·杂篇·外物(19)
庄子曰人有能游且得不游乎人而不能游且得游乎夫流遁之志决绝之行噫其非至知厚德之任与覆坠而不反火驰而不顾虽相与为君臣时也易世而无以相践

庄子·杂篇·外物(20)
故曰至人不留行焉夫尊古而悲今学者之流也且以狶韦氏之流观今之世夫孰能不波唯至人乃能游于世而不僻顺人而不失己彼教不学承意不彼

庄子·杂篇·外物(21)
目彻为明耳彻为聪鼻彻为颤口彻为甘心彻为知知彻为德凡道不欲壅壅则哽哽而不止则跈跈者众害生物之有知者恃息其不殷非天之罪

庄子·杂篇·外物(22)
天之穿之日夜无降人则顾塞其窦胞有重阆心有天游室无空虚则妇姑勃溪心无天游则六凿相攘大林丘山之善于人也亦神者不胜

庄子·杂篇·外物(23)
德溢乎名名溢乎暴谋稽乎誸知出乎争柴生乎守官事果乎众宜春雨日时草木怒生铫鎒于是乎始修草木之到植者过半而不知其然

庄子·杂篇·外物(24)
静然可以补病眦搣可以休老宁可以止遽虽然若是劳者之务也非佚者之所未尝过而问焉圣人之所以駴天下神人未尝过而问焉

庄子·杂篇·外物(25)
贤人所以駴世圣人未尝过而问焉君子所以駴国贤人未尝过而问焉小人所以合时君子未尝过而问焉

庄子·杂篇·外物(26)
演门有亲死者以善毁爵为官师其党人毁而死者半尧与许由天下许由逃之汤与务光务光怒之纪他闻之帅弟子而踆于窾水诸侯吊之三年申徒狄因以踣河

庄子·杂篇·外物(27)
荃者所以在鱼得鱼而忘荃蹄者所以在兔得兔而忘蹄言者所以在意得意而忘言吾安得夫忘言之人而与之言哉

庄子·杂篇·寓言(1)
寓言十九重言十七卮言日出和以天倪寓言十九藉外论之亲父不为其子媒亲父誉之不若非其父者也非吾之罪也人之罪也与己同则应不与己同则反同于己为是之异于己为非之

庄子·杂篇·寓言(2)
重言十七所以已言也是为耆艾年先矣而无经纬本末以期年耆者是非先也人而无以先人无人道也人而无人道是之谓陈人

庄子·杂篇·寓言(3)
卮言日出和以天倪因以曼衍所以穷年不言则齐齐与言不齐言与齐不齐也故曰无言言无言终身言未尝不言终身不言未尝不言有自也而可有自也而不可

庄子·杂篇·寓言(4)
有自也而然有自也而不然恶乎然然于然恶乎不然不然于不然恶乎可可于可恶乎不可不可于不可物固有所然物固有所可无物不然无物不可

庄子·杂篇·寓言(5)
非卮言日出和以天倪孰得其久万物皆种也以不同形相禅始卒若环莫得其伦是谓天均天均者天倪也

庄子·杂篇·寓言(6)
庄子谓惠子曰孔子行年六十而六十化始时所是卒而非之未知今之所谓是之非五十九非也惠子曰孔子勤志服知也

庄子·杂篇·寓言(7)
庄子曰孔子谢之矣而其未之尝言孔子云夫受才乎大本复灵以生鸣而当律言而当法利义陈乎前而好恶是非直服人之口而已矣使人乃以心服而不敢蘁立定天下之定已乎已乎吾且不得及彼乎

庄子·杂篇·寓言(8)
曾子再仕而心再化曰吾及亲仕三釜而心乐后仕三千钟而不洎吾心悲弟子问于仲尼曰若参者可谓无所悬其罪乎

庄子·杂篇·寓言(9)
曰既已悬矣夫无所县者可以有哀乎彼视三釜三千钟如观雀蚊虻相过乎前也

庄子·杂篇·寓言(10)
颜成子游谓东郭子綦曰自吾闻子之言一年而野二年而从三年而通四年而物五年而来六年而鬼入七年而天成八年而不知死不知生九年而大妙

庄子·杂篇·寓言(11)
生有为死也劝公以其死也有自也而生阳也无自也而果然乎恶乎其所适恶乎其所不适天有历数地有人据吾恶乎求之

庄子·杂篇·寓言(12)
莫知其所终若之何其无命也莫知其所始若之何其有命也有以相应也若之何其无鬼邪无以相应也若之何其有鬼邪

庄子·杂篇·寓言(13)
众罔两问于景曰若向也俯而今也仰向也括撮而今也被发向也坐而今也起向也行而今也止何也景曰搜搜也奚稍问也

庄子·杂篇·寓言(14)
予有而不知其所以予蜩甲也蛇蜕也似之而非也火与日吾屯也阴与夜吾代也彼吾所以有待邪

庄子·杂篇·寓言(15)
而况乎以无有待者乎彼来则我与之来彼往则我与之往彼强阳则我与之强阳强阳者又何以有问乎

庄子·杂篇·寓言(16)
阳子居南之沛老聃西游于秦邀于郊至于梁而遇老子老子中道仰天而叹曰始以汝为可教今不可也

庄子·杂篇·寓言(17)
阳子居不答至舍进盥漱巾栉脱屦户外膝行而前曰向者弟子欲请夫子夫子行不闲是以不敢今闲矣请问其过

庄子·杂篇·寓言(18)
老子曰而睢睢盱盱而谁与居大白若辱盛德若不足阳子居蹴然变容曰敬闻命矣其往也舍者迎将其家公执席妻执巾栉舍者避席炀者避灶其反也舍者与之争席矣
