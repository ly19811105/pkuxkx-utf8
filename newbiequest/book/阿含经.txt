阿含经#259#

中阿含七法品善法经第一(1)
我闻如是一时佛游舍卫国在胜林给孤独园尔时世尊告诸比丘若有比丘成就七法者便于贤圣得欢喜乐正趣漏尽云何为七谓比丘知法知义知时知节知己知众知人胜如

中阿含七法品善法经第一(2)
云何比丘为知法耶谓比丘知正经歌咏记说偈咃因缘撰录本起此说生处广解未曾有法及说是义是谓比丘为知法也若有比丘不知法者谓不知正经歌咏记说偈咃因缘撰录

中阿含七法品善法经第一(3)
本起此说生处广解未曾有法及说义如是比丘为不知法若有比丘善知法者谓知正经歌咏记说偈咃因缘撰录本起此说生处广解未曾有法及说义是谓比丘善知法也

中阿含七法品善法经第一(4)
云何比丘为知义耶谓比丘知彼彼说义是彼义是此义是谓比丘为知义也若有比丘不知义者谓不知彼彼说义是彼义是此义如是比丘为不知义若有比丘善知义者谓知彼彼说义是彼义是此义是谓比丘善知义也

中阿含七法品善法经第一(5)
云何比丘为知时耶谓比丘知是时修下相是时修高相是时修舍相是谓比丘为知时也若有比丘不知时者谓不知是时修下相

中阿含七法品善法经第一(6)
是时修高相是时修舍相如是比丘为不知时若有比丘善知时者谓知是时修下相是时修高相是时修舍相是谓比丘善知时也

中阿含七法品善法经第一(7)
云何比丘为知节耶谓比丘知节若饮若食若去若桩若坐若卧若语若默若大小便捐除睡眠修行正智是谓比丘为知节也若有比丘不知节者谓不知若饮若食若去若桩若坐若

中阿含七法品善法经第一(8)
卧若语若默若大小便捐除睡眠修行正智如是比丘为不知节若有比丘善知节者谓知若饮若食若去若住若坐若卧若语若默若大小便捐除睡眠修行正智是谓比丘善知节也

中阿含七法品善法经第一(9)
云何比丘为知己耶谓比丘自知我有尔所信戒闻施慧辩阿含及所得是谓比丘为知己也若有比丘不知己者谓不自知我有尔所信戒闻

中阿含七法品善法经第一(10)
施慧辩阿含及所得如是比丘为不知己若有比丘善知己者谓自知我有尔所信戒闻施慧辩阿含及所得是谓比丘善知己也

中阿含七法品善法经第一(11)
云何比丘为知众耶谓比丘知此刹利众此梵志众此居士众此沙门众我于彼众应如是去如是桩如是坐如是语如是默是谓比丘为知

中阿含七法品善法经第一(12)
众也若有比丘不知众者谓不知此刹利众此梵志众此居士众此沙门众我于彼众应如是去如是桩如是坐如是语如是默如是比丘为

中阿含七法品善法经第一(13)
不知众若有比丘善知众者谓知此刹利众此梵志众此居士众此沙门众我于彼众应如是去如是桩如是坐如是语如是默是谓比丘善知众也

中阿含七法品善法经第一(14)
云何比丘知人胜如谓比丘知有二种人有信有不信若信者胜不信者为不如也谓信人复有二种有数往见比丘有不数往见比丘若数往见比丘者胜不数往见比丘者为不如

中阿含七法品善法经第一(15)
也谓数往见比丘人复有二种有礼敬比丘有不礼敬比丘若礼敬比丘者胜不礼敬比丘者为不如也谓礼敬比丘人复有二种有问经有不问经若问经者胜不问经者为不如也

中阿含七法品善法经第一(16)
谓问经人复有二种有一心听经有不一心听经若一心听经者胜不一心听经者为不如也谓一心听经人复有二种有闻持法有闻不持法若闻持法者胜闻不持法者为不如也

中阿含七法品善法经第一(17)
谓闻持法人复有二种有闻法观义有闻法不观义若闻法观义者胜闻法不观义者为不如也谓闻法观义人复有二种有知法知义向法次法随顺于法如法行之有不知法不知

中阿含七法品善法经第一(18)
义不向法次法不随顺法不如法行若知法知义向法次法随顺于法如法行者胜不知法不知义不向法次法不随顺法不如法行者为不如也

中阿含七法品善法经第一(19)
谓知法知义向法次法随顺于法如法行人复有二种有自饶益亦饶益他饶益多人愍伤世间为天为人求义及饶益求安隐快乐有不自饶益亦不饶益他不饶益多人

中阿含七法品善法经第一(20)
不愍伤世间不为天不为人求义及饶益求安隐快乐若自饶益亦饶益他饶益多人愍伤世间为天为人求义及饶益求安隐快乐者此人于彼人中为极第一为大为上

中阿含七法品善法经第一(21)
为最为胜为尊为妙譬如因牛有乳因乳有酪因酪有生酥因生酥有熟酥因熟酥有酥精酥精者于彼中为极第一为大为上为最为胜为尊为妙如是若人自饶益亦饶益他

中阿含七法品善法经第一(22)
饶益多人愍伤世间为天为人求义及饶益求安隐快乐此二人如上所说如上分别如上施设此为第一为大为上为最为胜为尊为妙是谓比丘知人胜如佛说如是彼诸比丘闻佛所说欢喜奉行

中阿含七法品昼度树经第二(1)
我闻如是一时佛游舍卫国在胜林给孤独园尔时世尊告诸比丘若三十三天昼度树叶萎黄是时三十三天悦乐欢喜昼度树叶不久当落复次三十三天

中阿含七法品昼度树经第二(2)
昼度树叶已落是时三十三天悦乐欢喜昼度树叶不久当还生复次三十三天昼度树叶已还生是时三十三天悦乐欢喜昼度树不久当生网复

中阿含七法品昼度树经第二(3)
次三十三天昼度树已生网是时三十三天悦乐欢喜昼度树不久当生如鸟喙复次三十三天昼度树已生如鸟喙是时三十三天悦乐欢喜昼度树

中阿含七法品昼度树经第二(4)
不久当开如钵复次三十三天昼度树已开如钵是时三十三天悦乐欢喜昼度树不久当尽敷开若昼度树已尽敷开光所照色所映香所熏

中阿含七法品昼度树经第二(5)
周百由延是时三十三天于中夏四月以天五欲功德具足而自娱乐是谓三十三天于昼度树下集会娱乐也

中阿含七法品昼度树经第二(6)
如是义圣弟子亦复尔思念出家是时圣弟子名为叶黄犹三十三天昼度树叶萎黄也复次圣弟子剃除须发著袈裟衣至信舍家无家学道是时圣弟子名为叶落犹三十三天

中阿含七法品昼度树经第二(7)
昼度树叶落也复次圣弟子离欲离恶不善之法有觉有观离生喜乐得初禅成就游是时圣弟子名叶还生犹三十三天昼度树叶还生也复次圣弟子觉观已息内静一心无觉

中阿含七法品昼度树经第二(8)
无观定生喜乐得第二禅成就游是时圣弟子名为生网犹三十三天昼度树生网也复次圣弟子离于喜欲舍无求游正念正智而身觉乐谓圣所说圣所舍念乐桩空得第三禅

中阿含七法品昼度树经第二(9)
成就游是时圣弟子名生如鸟喙犹三十三天昼度树如鸟喙也复次圣弟子乐灭苦灭喜忧本已灭不苦不乐舍念清净得第四禅成就游是时圣弟子名生如钵犹三十三天昼度树如钵也

中阿含七法品昼度树经第二(10)
复次圣弟子诸漏已尽心解脱慧解脱于现法中自知自觉自作证成就游生已尽梵行已立所作已办不更受有知如真是时圣弟子名尽敷开犹三十三天昼度

中阿含七法品昼度树经第二(11)
树尽敷开也彼为漏尽阿罗诃比丘三十三天集在善法正殿咨嗟称叹某尊弟子于某村邑剃除须发著袈裟衣至信舍家无家学道诸漏已尽心解脱慧解脱于

中阿含七法品昼度树经第二(12)
现法中自知自觉自作证成就游生已尽梵行已立所作已办不更受有知如真是谓漏尽阿罗诃共集会也如三十三天昼度树下共集会也佛说如是彼诸比丘闻佛所说欢喜奉行

中阿含七法品城喻经第三(1)
我闻如是一时佛游舍卫国在胜林给孤独园尔时世尊告诸比丘如王边城七事具足四食丰饶易不难得是故王城不为外敌破唯除内自坏

中阿含七法品城喻经第三(2)
云何王城七事具足谓王边城造立楼橹筑地使坚不可毁坏为内安隐制外怨敌是谓王城一事具足复次如王边城掘凿池堑极使深广修备可依为内安隐制

中阿含七法品城喻经第三(3)
外怨敌是谓王城二事具足复次如王边城周匝通道开除平博为内安隐制外怨敌是谓王城三事具足复次如王边城集四种军力象军马军车军步军为内

中阿含七法品城喻经第三(4)
安隐制外怨敌是谓王城四事具足复次如王边城豫备军器弓矢鉾戟为内安隐制外怨敌是谓王城五事具足复次如王边城立守门大将明略智辩勇毅奇

中阿含七法品城喻经第三(5)
谋善则听入不善则禁为内安隐制外怨敌是谓王城六事具足复次如王边城筑立高墙令极牢固泥涂垩洒为内安隐制外怨敌是谓王城七事具足也

中阿含七法品城喻经第三(6)
云何王城四食丰饶易不难得谓王边城水草樵木资有豫备为内安隐制外怨敌是谓王城一食丰饶易不难得复次如王边城多收稻谷及储畜麦为

中阿含七法品城喻经第三(7)
内安隐制外怨敌是谓王城二食丰饶易不难得复次如王边城多积秥豆及大小豆为内安隐制外怨敌是谓王城三食丰饶易不难得复次如王边城

中阿含七法品城喻经第三(8)
畜酥油蜜及甘蔗糖鱼盐脯肉一切具足为内安隐制外怨敌是谓王城四食丰饶易不难得如是王城七事具足四食丰饶易不难得不为外敌破唯除内自坏

中阿含七法品城喻经第三(9)
如是若圣弟子亦得七善法逮四增上心易不难得是故圣弟子不为魔王之所得便亦不随恶不善之法不为染污所染不复更受生也云何圣弟子得七善

中阿含七法品城喻经第三(10)
法谓圣弟子得坚固信深著如来信根已立终不随外沙门梵志若天魔梵及余世间是谓圣弟子得一善法复次圣弟子常行惭耻可惭知惭恶不善法秽污

中阿含七法品城喻经第三(11)
烦恼受诸恶报造生死本是谓圣弟子得二善法复次圣弟子常行羞愧可愧知愧恶不善法秽污烦恼受诸恶报造生死本是谓圣弟子得三善法复次圣弟

中阿含七法品城喻经第三(12)
子常行精进断恶不善修诸善法恒自起意专一坚固为诸善本不舍方便是谓圣弟子得四善法复次圣弟子广学多闻守持不忘积聚博闻所谓法者初善

中阿含七法品城喻经第三(13)
中善竟亦善有义有文具足清净显现梵行如是诸法广学多闻玩习至千意所惟观明见深达是谓圣弟子得五善法复次圣弟子常行于念成就正念久所

中阿含七法品城喻经第三(14)
曾习久所曾闻恒忆不忘是谓圣弟子得六善法复次圣弟子修行智慧观兴衰法得如此智圣慧明达分别晓了以正尽苦是谓圣弟子得七善法也

中阿含七法品城喻经第三(15)
云何圣弟子逮四增上心易不难得谓圣弟子离欲离恶不善之法有觉有观离生喜乐逮初禅成就游是谓圣弟子逮初增上心易不难得复次圣弟子觉观已息内

中阿含七法品城喻经第三(16)
静一心无觉无观定生喜乐逮第二禅成就游是谓圣弟子逮第二增上心易不难得复次圣弟子离于喜欲舍无求游正念正智而身觉乐谓圣所说圣所舍念乐桩

中阿含七法品城喻经第三(17)
空逮第三禅成就游是谓圣弟子逮第三增上心易不难得复次圣弟子乐灭苦灭喜忧本已灭不苦不乐舍念清净逮第四禅成就游是谓圣弟子逮第四增上心易不难得

中阿含七法品城喻经第三(18)
如是圣弟子得七善法逮四增上心易不难得不为魔王之所得便亦不随恶不善之法不为染污所染不复更受生如王边城造立楼橹筑地使坚不可毁坏

中阿含七法品城喻经第三(19)
为内安隐制外怨敌如是圣弟子得坚固信深著如来信根已立终不随外沙门梵志若天魔梵及余世间是谓圣弟子得信楼橹除恶不善修诸善法也

中阿含七法品城喻经第三(20)
如王边城掘凿池堑极使深广修备可依为内安隐制外怨敌如是圣弟子常行惭耻可惭知惭恶不善法秽污烦恼受诸恶报造生死本是谓圣弟子得惭池堑除恶不善修诸善法也

中阿含七法品城喻经第三(21)
如王边城周匝通道开除平博为内安隐制外怨敌如是圣弟子常行羞愧可愧知愧恶不善法秽污烦恼受诸恶报造生死本是谓圣弟子得愧平道除恶不善修诸善法也

中阿含七法品城喻经第三(22)
如王边城集四种军力象军马军车军步军为内安隐制外怨敌如是圣弟子常行精进断恶不善修诸善法恒自起意专一坚固为诸善本不舍方便是谓圣弟子得精进军力除恶不善修诸善法也

中阿含七法品城喻经第三(23)
如王边城豫备军器弓矢鉾戟为内安隐制外怨敌如是圣弟子广学多闻守持不忘积聚博闻所谓法者初善中善竟亦善有义有

中阿含七法品城喻经第三(24)
文具足清净显现梵行如是诸法广学多闻玩习至千意所惟观明见深达是谓圣弟子得多闻军器除恶不善修诸善法也

中阿含七法品城喻经第三(25)
如王边城立守门大将明略智辩勇毅奇谋善则听入不善则禁为内安隐制外怨敌如是圣弟子常行于念成就正念久所曾习久所曾闻恒忆不忘是谓圣弟子得念守门大将除恶不善修诸善法也

中阿含七法品城喻经第三(26)
如王边城筑立高墙令极牢固泥涂垩洒为内安隐制外怨敌如是圣弟子修行智慧观兴衰法得如此智圣慧明达分别晓了以正尽苦是谓圣弟子得智慧墙除恶不善修诸善法也

中阿含七法品城喻经第三(27)
如王边城水草樵木资有豫备为内安隐制外怨敌如是圣弟子离欲离恶不善之法有觉有观离生喜乐逮初禅成就游乐住无乏安隐快乐自致涅槃也

中阿含七法品城喻经第三(28)
如王边城多收稻谷及储畜麦为内安隐制外怨敌如是圣弟子觉观已息内静一心无觉无观定生喜乐逮第二禅成就游乐住无乏安隐快乐自致涅槃也

中阿含七法品城喻经第三(29)
如王边城多积秥豆及大小豆为内安隐制外怨敌如是圣弟子离于喜欲舍无求游正念正智而身觉乐谓圣所说圣所舍念乐桩空逮第三禅成就游乐住无乏安隐快乐自致涅槃也

中阿含七法品城喻经第三(30)
如王边城畜酥油蜜及甘蔗糖鱼盐脯肉一切充足为内安隐制外怨敌如是圣弟子乐灭苦灭喜忧本已灭不苦不乐舍念清净逮第四禅成就游乐住无乏安隐快乐自致涅槃佛说如是彼诸比丘闻佛所说欢喜奉行

中阿含七法品水喻经第四(1)
我闻如是一时佛游舍卫国在胜林给孤独园尔时世尊告诸比丘我当为汝说七水人谛听谛听善思念之时诸比丘受教而听

中阿含七法品水喻经第四(2)
佛言云何为七或有一人常卧水中或复有人出水还没或复有人出水而住或复有人出水而住住已而观或复有人出水而住住已而观观已而渡或复有人出水

中阿含七法品水喻经第四(3)
而住住已而观观已而渡渡已至彼岸或复有人出水而住住已而观观已而渡渡已至彼岸至彼岸已谓住岸人如是我当复为汝说七水喻人谛听谛听善思念之

中阿含七法品水喻经第四(4)
时诸比丘受教而听佛言云何为七或有人常卧或复有人出已还没或复有人出已而住或复有人出已而住住已而观或复有人出已而住住已而观观已而渡或复有人出已而住

中阿含七法品水喻经第四(5)
住已而观观已而渡渡已至彼岸或复有人出已而住住已而观观已而渡渡已至彼岸至彼岸已谓住岸梵志此七水喻人我略说也如上说如上施设汝知何义何所分别有何因缘

中阿含七法品水喻经第四(6)
时诸比丘白世尊曰世尊为法本世尊为法主法由世尊唯愿说之我等闻已得广知义佛便告曰汝等谛听善思念之我当为汝分别其义时诸比丘受教而听

中阿含七法品水喻经第四(7)
佛言云何有人常卧谓或有人为不善法之所覆盖染污所染受恶法报造生死本是谓有人常卧犹人没溺卧于水中我说彼人亦复如是是谓初水喻人世间谛如有也

中阿含七法品水喻经第四(8)
云何有人出已还没谓人既出得信善法持戒布施多闻智慧修习善法彼于后时失信不固失持戒布施多闻智慧而不坚固是谓有人出已还没犹人溺水既出还没我说彼人亦复如是是谓第二水喻人世间谛如有也

中阿含七法品水喻经第四(9)
云何有人出已而住谓人既出得信善法持戒布施多闻智慧修习善法彼于后时信固不失持戒布施多闻智慧坚固不失是谓有人出已而住犹人溺水出已而住我说彼人亦复如是是谓第三水喻人世间谛如有也

中阿含七法品水喻经第四(10)
云何有人出已而住住已而观谓人既出得信善法持戒布施多闻智慧修习善法彼于后时信固不失持戒布施多闻智慧坚固不失住善法中

中阿含七法品水喻经第四(11)
知苦如真知苦习知苦灭知苦灭道如真彼如是知如是见三结便尽谓身见戒犬疑三结已尽得须陀洹不堕恶法定趣正觉极受七有天上人

中阿含七法品水喻经第四(12)
间七往来已便得苦际是谓有人出已而住住已而观犹人溺水出已而住住已而观我说彼人亦复如是是谓第四水喻人世间谛如有也

中阿含七法品水喻经第四(13)
云何有人出已而住住已而观观已而渡谓人既出得信善法持戒布施多闻智慧修习善法彼于后时信固不失持戒布施多闻智慧坚固不失

中阿含七法品水喻经第四(14)
住善法中知苦如真知苦习知苦灭知苦灭道如真如是知如是见三结便尽谓身见戒犬疑三结已尽淫怒痴薄得一往来天上人间一往来已

中阿含七法品水喻经第四(15)
便得苦际是谓有人出已而住住已而观观已而渡犹人溺水出已而住住已而观观已而渡我说彼人亦复如是是谓第五水喻人世间谛如有也

中阿含七法品水喻经第四(16)
云何有人出已而住住已而观观已而渡渡已至彼岸谓人既出得信善法持戒布施多闻智慧修习善法彼于后时信固不失持戒布施多闻智慧坚固不失

中阿含七法品水喻经第四(17)
住善法中知苦如真知苦习知苦灭知苦灭道如真如是知如是见五下分结尽谓贪欲嗔恚身见戒犬疑五下分结尽已生于彼间便般涅槃得不退法不还

中阿含七法品水喻经第四(18)
此世是谓有人出已而住住已而观观已而渡渡已至彼岸犹人溺水出已而住住已而观观已而渡渡已至彼岸我说彼人亦复如是是谓第六水喻人世间谛如有也

中阿含七法品水喻经第四(19)
云何有人出已而住住已而观观已而渡渡已至彼岸至彼岸已谓住岸梵志谓人既出得信善法持戒布施多闻智慧修习善法彼于后时信固不失持戒布

中阿含七法品水喻经第四(20)
施多闻智慧坚固不失住善法中知苦如真知苦习知苦灭知苦灭道如真如是知如是见欲漏心解脱有漏无明漏心解脱解脱已便知解脱生已尽梵行已

中阿含七法品水喻经第四(21)
立所作已办不更受有知如真是谓有人出已而住住已而观观已而渡渡已至彼岸至彼岸已谓住岸梵志犹人溺水出已而住住已而观观已而渡渡已至

中阿含七法品水喻经第四(22)
彼岸至彼岸已谓住岸人我说彼人亦复如是是谓第七水喻人世间谛如有也我向所言当为汝说七水人者因此故说佛说如是彼诸比丘闻佛所说欢喜奉行

中阿含七法品木积喻经第五(1)
我闻如是一时佛游拘萨罗在人间与大比丘众翼从而行尔时世尊则于中路忽见一处有大木积洞燃俱炽世尊见已便下道侧更就余树敷尼师檀结加趺坐

中阿含七法品木积喻经第五(2)
世尊坐已告诸比丘汝等见彼有大木积洞燃俱炽耶时诸比丘答曰见也世尊

中阿含七法品木积喻经第五(3)
世尊复告诸比丘曰于汝意云何谓大木积洞燃俱炽若抱若坐若卧谓刹利女梵志居士工师女年在盛时沐浴香薰著明净衣华鬘璎珞严饰其身若抱若坐若卧何者为乐

中阿含七法品木积喻经第五(4)
时诸比丘白曰世尊谓大木积洞燃俱炽若抱若坐若卧甚苦世尊谓刹利女梵志居士工师女年在盛时沐浴香薰著明净衣华鬘璎珞严饰其身若抱若坐若卧甚乐世尊

中阿含七法品木积喻经第五(5)
世尊告曰我为汝说不令汝等学沙门失沙门道汝欲成无上梵行者宁抱木积洞燃俱炽若坐若卧彼虽因此受苦或死然不以是身坏命终趣至

中阿含七法品木积喻经第五(6)
恶处生地狱中若愚痴人犯戒不精进生恶不善法非梵行称梵行非沙门称沙门若抱刹利女梵志居士工师女年在盛时沐浴香薰著明净衣华

中阿含七法品木积喻经第五(7)
鬘璎珞严饰其身若坐若卧者彼愚痴人因是长夜不善不义受恶法报身坏命终趣至恶处生地狱中是故汝等当观自义观彼义观两义当作是

中阿含七法品木积喻经第五(8)
念我出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(9)
世尊复告诸比丘曰于意云何若有力士以紧索毛绳绞勒其腨断皮断皮已断肉断肉已断筋断筋已断骨断骨已至髓而住若从刹利梵志居士工师受其信施按摩身体支节手足何者为乐

中阿含七法品木积喻经第五(10)
时诸比丘白曰世尊若有力士以紧索毛绳绞勒其腨断皮断皮已断肉断肉已断筋断筋已断骨断骨已至髓而住甚苦世尊若从刹利梵志居士工师受其信施按摩身体支节手足甚乐世尊

中阿含七法品木积喻经第五(11)
世尊告曰我为汝说不令汝等学沙门失沙门道汝欲成无上梵行者宁令力士以紧索毛绳绞勒其腨断皮断皮已断肉断肉已断筋断筋已断骨断骨已至髓

中阿含七法品木积喻经第五(12)
而住彼虽因此受苦或死然不以是身坏命终趣至恶处生地狱中若愚痴人犯戒不精进生恶不善法非梵行称梵行非沙门称沙门从刹利梵志居士工

中阿含七法品木积喻经第五(13)
师受其信施按摩身体支节手足彼愚痴人因是长夜不善不义受恶法报身坏命终趣至恶处生地狱中是故汝等当观自义观彼义观两义当作是念

中阿含七法品木积喻经第五(14)
我出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(15)
世尊复告诸比丘曰于意云何若有力士以莹磨利刀截断其髀若从刹利梵志居士工师受信施礼拜恭敬将迎何者为乐

中阿含七法品木积喻经第五(16)
时诸比丘白曰世尊若有力士以莹磨利刀截断其髀甚苦世尊若从刹利梵志居士工师受信施礼拜恭敬将迎甚乐世尊

中阿含七法品木积喻经第五(17)
世尊告曰我为汝说不令汝等学沙门失沙门道汝欲成无上梵行者宁令力士以莹磨利刀截断其髀彼虽因此受苦或死然不以是身坏命终趣至恶处生地狱中若愚痴人

中阿含七法品木积喻经第五(18)
犯戒不精进生恶不善法非梵行称梵行非沙门称沙门从刹利梵志居士工师受信施礼拜恭敬将迎彼愚痴人因是长夜不善不义受恶法报身坏命终趣至恶处生地狱中

中阿含七法品木积喻经第五(19)
是故汝等当观自义观彼义观两义当作是念我出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(20)
世尊复告诸比丘曰于意云何若有力士以铁铜鍱洞燃俱炽缠络其身若从刹利梵志居士工师受信施衣服何者为乐

中阿含七法品木积喻经第五(21)
时诸比丘白曰世尊若有力士以铁铜鍱洞燃俱炽缠络其身甚苦世尊若从刹利梵志居士工师受信施衣服甚乐世尊

中阿含七法品木积喻经第五(22)
世尊告曰我为汝说不令汝等学沙门失沙门道汝欲成无上梵行者宁令力士以铁铜鍱洞燃俱炽缠络其身彼虽因此受苦或死然不以是身坏命终趣至恶处生地狱中若愚痴人

中阿含七法品木积喻经第五(23)
犯戒不精进生恶不善法非梵行称梵行非沙门称沙门从刹利梵志居士工师受信施衣服彼愚痴人因是长夜不善不义受恶法报身坏命终趣至恶处生地狱中是故汝等当观自

中阿含七法品木积喻经第五(24)
义观彼义观两义当作是念我出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(25)
世尊复告诸比丘曰于意云何若有力士以热铁钳钳开其口便以铁丸洞燃俱炽著其口中彼热铁丸烧唇烧唇已烧舌烧

中阿含七法品木积喻经第五(26)
舌已烧龂烧龂已烧咽烧咽已烧心烧心已烧肠胃烧肠胃已下过若从刹利梵志居士工师受信施食无量众味何者为乐

中阿含七法品木积喻经第五(27)
时诸比丘白曰世尊若有力士以热铁钳钳开其口便以铁丸洞燃俱炽著其口中彼热铁丸烧唇烧唇已烧舌烧舌已烧龂

中阿含七法品木积喻经第五(28)
烧龂已烧咽烧咽已烧心烧心已烧肠胃烧肠胃已下过甚苦世尊若从刹利梵志居士工师受信施食无量众味甚乐世尊

中阿含七法品木积喻经第五(29)
世尊告曰我为汝说不令汝等学沙门失沙门道汝欲成无上梵行者宁令力士以热铁钳钳开其口便以铁丸洞燃俱炽著其口中彼热铁丸烧唇烧唇已烧舌烧舌

中阿含七法品木积喻经第五(30)
已烧龂烧龂已烧咽烧咽已烧心烧心已烧肠胃烧肠胃已下过彼虽因此受苦或死然不以是身坏命终趣至恶处生地狱中若愚痴人犯戒不精进生恶不善法非

中阿含七法品木积喻经第五(31)
梵行称梵行非沙门称沙门从刹利梵志居士工师受信施食无量众味彼愚痴人因是长夜不善不义受恶法报身坏命终趣至恶处生地狱中是故汝等当观自义

中阿含七法品木积喻经第五(32)
观彼义观两义当作是念我出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(33)
世尊复告诸比丘曰于意云何若有力士以铁铜床洞燃俱炽强逼使人坐卧其上若从刹利梵志居士工师受其信施床榻卧具何者为乐

中阿含七法品木积喻经第五(34)
时诸比丘白曰世尊若有力士以铁铜床洞燃俱炽强逼使人坐卧其上甚苦世尊若从刹利梵志居士工师受其信施床榻卧具甚乐世尊

中阿含七法品木积喻经第五(35)
世尊告曰我为汝说不令汝等学沙门失沙门道汝欲成无上梵行者宁令力士以铁铜床洞燃俱炽强逼使人坐卧其上彼虽因此受苦

中阿含七法品木积喻经第五(36)
或死然不以是身坏命终趣至恶处生地狱中若愚痴人犯戒不精进生恶不善法非梵行称梵行非沙门称沙门从刹利梵志居士工师

中阿含七法品木积喻经第五(37)
受其信施床榻卧具彼愚痴人因是长夜不善不义受恶法报身坏命终趣至恶处生地狱中是故汝等当观自义观彼义观两义当作是

中阿含七法品木积喻经第五(38)
念我出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(39)
世尊复告诸比丘曰于意云何若有力士以大铁铜釜洞燃俱炽撮举人已倒著釜中若从刹利梵志居士工师受信施房舍泥治垩洒窗户牢密炉火熅暖何者为乐

中阿含七法品木积喻经第五(40)
时诸比丘白曰世尊若有力士以大铁铜釜洞燃俱炽撮举人已倒著釜中甚苦世尊若从刹利梵志居士工师受信施房舍泥治垩洒窗户牢密炉火熅暖甚乐世尊

中阿含七法品木积喻经第五(41)
世尊告曰我为汝说不令汝等学沙门失沙门道汝欲成无上梵行者宁令力士以大铁铜釜洞燃俱炽撮举人已倒著釜中彼虽因此受苦或死然

中阿含七法品木积喻经第五(42)
不以是身坏命终趣至恶处生地狱中若愚痴人犯戒不精进生恶不善法非梵行称梵行非沙门称沙门从刹利梵志居士工师受信施房舍泥治

中阿含七法品木积喻经第五(43)
垩洒窗户牢密炉火熅暖彼愚痴人因是长夜不善不义受恶法报身坏命终趣至恶处生地狱中是故汝等当观自义观彼义观两义当作是念我

中阿含七法品木积喻经第五(44)
出家学不虚不空有果有报有极安乐生诸善处而得长寿受人信施衣被饮食床褥汤药令诸施主得大福祐得大果报得大光明者当作是学

中阿含七法品木积喻经第五(45)
说此法时六十比丘漏尽结解六十比丘舍戒还家所以者何世尊教诫甚深甚难学道亦复甚深甚难佛说如是彼诸比丘闻佛所说欢喜奉行

中阿含七法品善人往经第六(1)
我闻如是一时佛游舍卫国在胜林给孤独园尔时世尊告诸比丘我当为汝说七善人所往至处及无余涅槃谛听谛听善思念之时诸比丘受教而听

中阿含七法品善人往经第六(2)
佛言云何为七比丘行当如是我者无我亦无我所当来无我亦无我所已有便断已断得舍有乐不染合会不著如是行者无上息迹慧之所见然未得证

中阿含七法品善人往经第六(3)
比丘行如是往至何所譬如烧麩才燃便灭当知比丘亦复如是少慢未尽五下分结已断得中般涅槃是谓第一善人所往至处世间谛如有

中阿含七法品善人往经第六(4)
复次比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见然未得证比丘行如是往至何所

中阿含七法品善人往经第六(5)
譬若如铁洞燃俱炽以椎打之迸火飞空上已即灭当知比丘亦复如是少慢未尽五下分结已断得中般涅槃是谓第二善人所往至处世间谛如有

中阿含七法品善人往经第六(6)
复次比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见然未得证比丘行如是往至何所

中阿含七法品善人往经第六(7)
譬若如铁洞燃俱炽以椎打之迸火飞空从上来还未至地灭当知比丘亦复如是少慢未尽五下分结已断得中般涅槃是谓第三善人所往至处世间谛如有

中阿含七法品善人往经第六(8)
复次比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见然未得证比丘行如是往至何所

中阿含七法品善人往经第六(9)
譬若如铁洞然俱炽以椎打之迸火飞空堕地而灭当知比丘亦复如是少慢未尽五下分结已断得生般涅槃是谓第四善人所往至处世间谛如有

中阿含七法品善人往经第六(10)
复次比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见然未得证比丘行如是往至何所

中阿含七法品善人往经第六(11)
譬若如铁洞燃俱炽以椎打之迸火飞空堕少薪草上若烟若燃燃已便灭当知比丘亦复如是少慢未尽五下分结已断得行般涅槃是谓第五善人所往至处世间谛如有

中阿含七法品善人往经第六(12)
复次比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见然未得证比丘行如是往至何所

中阿含七法品善人往经第六(13)
譬若如铁洞燃俱炽以椎打之迸火飞空堕多薪草上若烟若燃燃尽已灭当知比丘亦复如是少慢未尽五下分结已断得无行般涅槃是谓第六善人所往至处世间谛如有

中阿含七法品善人往经第六(14)
复次比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见然未得证比丘行如是往至何所

中阿含七法品善人往经第六(15)
譬若如铁洞燃俱炽以椎打之迸火飞空堕多薪草上若烟若燃燃已便烧村邑城郭山林旷野烧村邑城郭山林旷野已或至道

中阿含七法品善人往经第六(16)
至水至平地灭当知比丘亦复如是少慢未尽五下分结已断得上流阿迦腻吒般涅槃是谓第七善人所往至处世间谛如有

中阿含七法品善人往经第六(17)
云何无余涅槃比丘行当如是我者无我亦无我所当来无我亦无我所已有便断已断得舍有乐不染合会不著行如是者无上息迹慧之所见而已得证

中阿含七法品善人往经第六(18)
我说彼比丘不至东方不至西方南方北方四维上下便于现法中息迹灭度我向所说七善人所往至处及无余涅槃者因此故说佛说如是彼诸比丘闻佛所说欢喜奉行

中阿含七法品世间福经第七(1)
我闻如是一时佛游拘舍弥在瞿沙罗园尔时尊者摩诃周那则于晡时从宴坐起往诣佛所到已作礼却坐一面白曰世尊可得施设世间福耶

中阿含七法品世间福经第七(2)
世尊告曰可得周那有七世间福得大福祐得大果报得大名誉得大功德云何为七周那有信族姓男族姓女施比丘众房舍堂阁周那是谓第一世间之福得大福祐得大果报得大名誉得大功德

中阿含七法品世间福经第七(3)
复次周那有信族姓男族姓女于房舍中施与床座氍毾毡褥卧具周那是谓第二世间之福得大福祐得大果报得大名誉得大功德

中阿含七法品世间福经第七(4)
复次周那有信族姓男族姓女于房舍中施与一切新净妙衣周那是谓第三世间之福得大福祐得大果报得大名誉得大功德

中阿含七法品世间福经第七(5)
复次周那有信族姓男族姓女于房舍中常施于众朝粥中食又以园民供给使令若风雨寒雪躬往园所增施供养诸比丘众食已不患风雨寒雪沽渍衣服昼夜安乐禅寂思惟周那是谓第七世间之福得大福祐得大果报得大名誉得大功德

中阿含七法品世间福经第七(6)
周那信族姓男族姓女已得此七世间福者若去若来若立若坐若眠若觉若昼若夜其福常生转增转广周那譬如恒伽水从源流出

中阿含七法品世间福经第七(7)
入于大海于其中间转深转广周那如是信族姓男族姓女已得此七世间福者若去若来若立若坐若眠若觉若昼若夜其福常生转增转广

中阿含七法品世间福经第七(8)
于是尊者摩诃周那即从坐起偏袒右肩右膝著地长跪叉手白曰世尊可得施设出世间福耶

中阿含七法品世间福经第七(9)
世尊告曰可得周那更有七福出于世间得大福祐得大果报得大名誉得大功德云何为七周那有信族姓男族姓女闻如来如来弟子游于某处闻已欢喜极怀踊跃周那是谓第一出世间福得大福祐得大果报得大名誉得大功德

中阿含七法品世间福经第七(10)
复次周那有信族姓男族姓女闻如来如来弟子欲从彼至此闻已欢喜极怀踊跃周那是谓第二出世间福得大福祐得大果报得大名誉得大功德

中阿含七法品世间福经第七(11)
复次周那有信族姓男族姓女闻如来如来弟子已从彼至此闻已欢喜极怀踊跃以清净心躬往奉见礼敬供养既供养已受三自归于佛法及比丘众而受禁戒周那是谓第七出世间福得大福祐得大果报得大名誉得大功德

中阿含七法品世间福经第七(12)
周那信族姓男族姓女若得此七世间之福及更有七出世间福者其福不可数有尔所福尔所福果尔所福报唯不可限不可量不可得大福之数周那

中阿含七法品世间福经第七(13)
譬如从阎浮洲有五河流一曰恒伽二曰摇尤那三曰舍劳浮四曰阿夷罗婆提五曰摩企流入大海于其中间水不可数有尔所升斛唯不可限不可量不可得

中阿含七法品世间福经第七(14)
大水之数周那如是信族姓男族姓女若得此七世间之福及更有七出世间福者其福不可数有尔所福尔所福果尔所福报唯不可限不可量不可得大福之数

中阿含七法品世间福经第七(15)
尔时世尊而说颂曰恒伽之河清净易渡海多珍宝众水中王犹若河水世人敬奉诸川所归引入大海如是人者施衣饮食床榻茵褥及诸坐具

中阿含七法品世间福经第七(16)
无量福报将至妙处犹若河水引入大海佛说如是尊者摩诃周那及诸比丘闻佛所说欢喜奉行

中阿含七法品七日经第八(1)
我闻如是一时佛游鞞舍离在奈氏树园

中阿含七法品七日经第八(2)
尔时世尊告诸比丘一切行无常不久住法速变易法不可猗法如是诸行不当乐著当患厌之当求舍离当求解脱所以者何有时不雨当不雨时一切诸树百谷药

中阿含七法品七日经第八(3)
木皆悉枯槁摧碎灭尽不得常住是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(4)
复次有时二日出世二日出时诸沟渠川流皆悉竭尽不得常住是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(5)
复次有时三日出世三日出时诸大江河皆悉竭尽不得常住是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(6)
复次有时四日出世四日出时诸大泉源从阎浮洲五河所出一曰恒伽二曰摇尤那三曰舍牢浮四曰阿夷罗婆提五曰摩企彼

中阿含七法品七日经第八(7)
大泉源皆悉竭尽不得常住是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(8)
复次有时五日出世五日出时大海水减一百由延转减乃至七百由延五日出时海水余有七百由延转减乃至一百由延五日出时大海水减一多罗树转减乃至七

中阿含七法品七日经第八(9)
多罗树五日出时海水余有七多罗树转减乃至一多罗树五日出时海水减一人转减乃至七人五日出时海水余有七人转减乃至一人五日出时海水减至颈至肩至腰

中阿含七法品七日经第八(10)
至胯至膝至踝有时海水消尽不足没指是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(11)
复次有时六日出世六日出时一切大地须弥山王皆悉烟起合为一烟譬如陶师始爨窖时皆悉烟起合为一烟如是六日出时一切大地

中阿含七法品七日经第八(12)
须弥山王皆悉烟起合为一烟是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(13)
复次有时七日出世七日出时一切大地须弥山王洞燃俱炽合为一爚如是七日出时一切大地须弥山王洞燃俱炽合为一爚风吹火爚乃至梵天是时晃昱诸天始生天者

中阿含七法品七日经第八(14)
不谙世间成败不见世间成败不知世间成败见大火已皆恐怖毛竖而作是念火不来至此耶火不来至此耶前生诸天谙世间成败见世间成败知世间成败见大火已慰劳

中阿含七法品七日经第八(15)
诸天曰莫得恐怖火法齐彼终不至此七日出时须弥山王百由延崩散坏灭尽二百由延三百由延乃至七百由延崩散坏灭尽七日出时须弥山王及此大地烧坏消灭无余

中阿含七法品七日经第八(16)
栽烬如燃酥油煎熬消尽无余烟墨如是七日出时须弥山王及此大地无余灾烬是故一切行无常不久住法速变易法不可猗法如是诸行不当乐著当患厌之当求舍离当求解脱

中阿含七法品七日经第八(17)
我今为汝说须弥山王当崩坏尽谁有能信唯见谛者耳我今为汝说大海水当竭消尽谁有能信唯见谛者耳我今为汝说一切大地当烧燃尽谁有能信唯见谛者

中阿含七法品七日经第八(18)
耳所以者何比丘昔有大师名曰善眼为外道仙人之所师宗舍离欲爱得如意足善眼大师有无量百千弟子善眼大师为诸弟子说梵世法若善眼大师为说梵世

中阿含七法品七日经第八(19)
法时诸弟子等有不具足奉行法者彼命终已或生四王天或生三十三天或生爚摩天或生兜率哆天或生化乐天或生他化乐天若善眼大师为说梵世法时诸弟

中阿含七法品七日经第八(20)
子等设有具足奉行法者彼修四梵室舍离于欲彼命终已得生梵天彼时善眼大师而作是念我不应与弟子等同俱至后世共生一处我今宁可更修增上慈修增

中阿含七法品七日经第八(21)
上慈已命终得生晃昱天中彼时善眼大师则于后时更修增上慈修增上慈已命终得生晃昱天中善眼大师及诸弟子学道不虚得大果报

中阿含七法品七日经第八(22)
诸比丘于意云何昔善眼大师为外道仙人之所师宗舍离欲爱得如意足者汝谓异人耶莫作斯念当知即是我也我于尔时名善眼大师为外道仙人之所师宗舍离欲

中阿含七法品七日经第八(23)
爱得如意足我于尔时有无量百千弟子我于尔时为诸弟子说梵世法我说梵世法时诸弟子等有不具足奉行法者彼命终已或生四王天或生三十三天或生爚摩天

中阿含七法品七日经第八(24)
或生兜率哆天或生化乐天或生他化乐天我说梵世法时诸弟子等设有具足奉行法者修四梵室舍离于欲彼命终已得生梵天我于尔时而作是念我不应与弟子等

中阿含七法品七日经第八(25)
同俱至后世共生一处我今宁可更修增上慈修增上慈已命终得生晃昱天中我于后时更修增上慈修增上慈已命终得生晃昱天中我于尔时及诸弟子学道不虚得大果报

中阿含七法品七日经第八(26)
我于尔时亲行斯道为自饶益亦饶益他饶益多人愍伤世间为天为人求义及饶益求安隐快乐尔时说法不至究竟不究竟白净不究竟梵行不究竟梵行讫尔时不离生老伯死啼哭忧戚亦未能得脱一切苦

中阿含七法品七日经第八(27)
比丘我今出世如来无所著等正觉明行成为善逝世间解无上士道法御天人师号佛众祐我今自饶益亦饶益他饶益多人愍伤世间为天为人求义及饶益求安隐

中阿含七法品七日经第八(28)
快乐我今说法得至究竟究竟白净究竟梵行究竟梵行讫我今已离生老伯死啼哭忧戚我今已得脱一切苦佛说如是彼诸比丘闻佛所说欢喜奉行

中阿含七法品七车经第九(1)
我闻如是一时佛游王舍城在竹林精舍与大比丘众共受夏坐尊者满慈子亦于生地受夏坐是时生地诸比丘受夏坐讫过三月已补治衣竟摄衣持钵从生地出向王舍城展转进前至王舍城住王舍城竹林精舍

中阿含七法品七车经第九(2)
是时生地诸比丘诣世尊所稽首作礼却坐一面世尊问曰诸比丘从何所来何处夏坐生地诸比丘白曰世尊从生地来于生地夏坐

中阿含七法品七车经第九(3)
世尊问曰于彼生地诸比丘中何等比丘为诸比丘所共称誉自少欲知足称说少欲知足自闲居称说闲居自精进称说精进自正念称说正念自一心称说一心自智慧称说智慧自漏尽称说漏尽自劝发渴仰成就欢喜称说劝发渴仰成就欢喜

中阿含七法品七车经第九(4)
生地诸比丘白曰世尊尊者满慈子于彼生地为诸比丘所共称誉自少欲知足称说少欲知足自闲居称说闲居自精进称说精进自正念称说正念自一心称说一心自智慧称说智慧自漏尽称说漏尽自劝发渴仰成就欢喜称说劝发渴仰成就欢喜

中阿含七法品七车经第九(5)
是时尊者舍梨子在众中坐尊者舍梨子作如是念世尊如事问彼生地诸比丘辈生地诸比丘极大称誉贤者满慈子自少欲知足称说少欲知足自闲居称说

中阿含七法品七车经第九(6)
闲居自精进称说精进自正念称说正念自一心称说一心自智慧称说智慧自漏尽称说漏尽自劝发渴仰成就欢喜称说劝发渴仰成就欢喜

中阿含七法品七车经第九(7)
尊者舍梨子复作是念何时当得与贤者满慈子共聚集会问其少义彼或能听我之所问

中阿含七法品七车经第九(8)
尔时世尊于王舍城受夏坐讫过三月已补治衣竟摄衣持钵从王舍城出向舍卫国展转进前至舍卫国即住胜林给孤独园尊者舍梨子与生地诸比丘于王舍城共住少日摄衣持钵向舍卫国展转进前至舍卫国共住胜林给孤独园

中阿含七法品七车经第九(9)
是时尊者满慈子于生地受夏坐讫过三月已补治衣竟摄衣持钵从生地出向舍卫国展转进前至舍卫国亦住胜林给孤独园尊者满慈子诣世尊所稽首作礼于如来前敷尼师檀结加趺坐

中阿含七法品七车经第九(10)
时尊者舍梨子问余比丘诸贤何者是贤者满慈子耶诸比丘白尊者舍梨子唯然尊者在如来前坐白皙隆鼻如鹦鹉觜即其人也时尊者舍梨子知满慈子色貌已则善记念

中阿含七法品七车经第九(11)
尊者满慈子过夜平旦著衣持钵入舍卫国而行乞食食讫中后还举衣钵澡洗手足以尼师檀著于肩上至安陀林经行之处尊者

中阿含七法品七车经第九(12)
舍梨子亦过夜平旦著衣持钵入舍卫国而行乞食食讫中后还举衣钵澡洗手足以尼师檀著于肩上至安陀林经行之处

中阿含七法品七车经第九(13)
时尊者满慈子到安陀林于一树下敷尼师檀结加趺坐尊者舍梨子亦至安陀林离满慈子不远于一树下敷尼师檀结加趺坐

中阿含七法品七车经第九(14)
尊者舍梨子则于晡时从燕坐起往诣尊者满慈子所共相问讯却坐一面则问尊者满慈子曰贤者从沙门瞿昙修梵行耶答曰如是

中阿含七法品七车经第九(15)
云何贤者以戒净故从沙门瞿昙修梵行耶答曰不也以心净故以见净故以疑盖净故以道非道知见净故以道迹知见净故以道迹断智净故从沙门瞿昙修梵行耶答曰不也

中阿含七法品七车经第九(16)
又复问曰我向问贤者从沙门瞿昙修梵行耶则言如是今问贤者以戒净故从沙门瞿昙修梵行耶便言不也以心净故以见净故以疑盖净

中阿含七法品七车经第九(17)
故以道非道知见净故以道迹知见净故以道迹断智净故从沙门瞿昙修梵行耶便言不也然以何义从沙门瞿昙修梵行耶答曰贤者以无余涅槃故

中阿含七法品七车经第九(18)
又复问曰云何贤者以戒净故沙门瞿昙施设无余涅槃耶答曰不也以心净故以见净故以疑盖净故以道非道知见净故以道迹知见净故以道迹断智净故沙门瞿昙施设无余涅槃耶答曰不也

中阿含七法品七车经第九(19)
又复问曰我向问仁云何贤者以戒净故沙门瞿昙施设无余涅槃耶贤者言不以心净故以见净故以疑盖净故以道非道知见净故以道迹知见净故以道迹断智净故沙门瞿昙施设无余涅槃耶贤者言不贤者所说为是何义云何得知

中阿含七法品七车经第九(20)
答曰贤者若以戒净故世尊沙门瞿昙施设无余涅槃者则以有余称说无余以心净故以见净故以疑盖净故以道非道知见净故以道迹知见净故以道迹断智净故世尊

中阿含七法品七车经第九(21)
沙门瞿昙施设无余涅槃者则以有余称说无余贤者若离此法世尊施设无余涅槃者则凡夫亦当般涅槃以凡夫亦离此法故贤者但以戒净故得心净以心净故得见净

中阿含七法品七车经第九(22)
以见净故得疑盖净以疑盖净故得道非道知见净以道非道知见净故得道迹知见净以道迹知见净故得道迹断智净以道迹断智净故世尊沙门瞿昙施设无余涅槃也

中阿含七法品七车经第九(23)
贤者复听昔拘萨罗王波斯匿在舍卫国于婆鸡帝有事彼作是念以何方便令一日行从舍卫国至婆鸡帝耶复作是念我今宁可从舍卫国至婆鸡帝于其

中阿含七法品七车经第九(24)
中间布置七车尔时即从舍卫国至婆鸡帝于其中间布置七车布七车已从舍卫国出至初车乘初车至第二车舍初车乘第一车至第三车舍第二车

中阿含七法品七车经第九(25)
乘第三车至第四车舍第三车乘第四车至第五车舍第四车乘第五车至第六车舍第五车乘第六车至第七车乘第七车于一日中至婆鸡帝

中阿含七法品七车经第九(26)
彼于婆鸡帝办其事已大臣围绕坐王正殿群臣白曰云何天王以一日行从舍卫国至婆鸡帝耶王曰如是云何天王乘第一车一日

中阿含七法品七车经第九(27)
从舍卫国至婆鸡帝耶王曰不也乘第二车乘第三车至第七车从舍卫国至婆鸡帝耶王曰不也云何贤者拘萨罗王波斯匿群臣复问当云何说

中阿含七法品七车经第九(28)
王答群臣我在舍卫国于婆鸡帝有事我作是念以何方便令一日行从舍卫国至婆鸡帝耶我复作是念我今宁可从舍卫国至婆鸡帝于其中间布置七车

中阿含七法品七车经第九(29)
我时即从舍卫国至婆鸡帝于其中间布置七车布七车已从舍卫国出至初车乘初车至第二车舍初车乘第二车至第三车舍第二车乘第三车

中阿含七法品七车经第九(30)
至第四车舍第三车乘第四车至第五车舍第四车乘第五车至第六车舍第五车乘第六车至第七车乘第七车于一日中至婆鸡帝

中阿含七法品七车经第九(31)
如是贤者拘萨罗王波斯匿答对群臣所问如是如是贤者以戒净故得心净以心净故得见净以见净故得疑盖净以疑盖净

中阿含七法品七车经第九(32)
故得道非道知见净以道非道知见净故得道迹知见净以道迹知见净故得道迹断智净以道迹断智净故世尊施设无余涅槃

中阿含七法品七车经第九(33)
于是尊者舍梨子问尊者满慈子贤者名何等诸梵行人云何称贤者耶尊者满慈子答曰贤者我号满也我母名慈故诸梵行人称我为满慈子

中阿含七法品七车经第九(34)
尊者舍梨子叹曰善哉善哉贤者满慈子为如来弟子所作智辩聪明决定安隐无畏成就调御逮大辩才得甘露幢于甘露界自作证成就游以问贤者甚深义尽能报故贤者满慈子

中阿含七法品七车经第九(35)
诸梵行人为得大利得值贤者满慈子随时往见随时礼拜我今亦得大利随时往见随时礼拜诸梵行人应当萦衣顶上戴贤者满慈子为得大利我今亦得大利随时往见随时礼拜

中阿含七法品七车经第九(36)
尊者满慈子问尊者舍梨子贤者名何等诸梵行人云何称贤者耶尊者舍梨子答曰贤者我字优波鞮舍我母名舍梨故诸梵行人称我为舍梨子

中阿含七法品七车经第九(37)
尊者满慈子叹曰我今与世尊弟子共论而不知第二尊共论而不知法将共论而不知转法轮复转弟子共论而不知若我知尊者舍梨子者不能答一句况复尔所深论善哉善哉尊者舍梨子为如来弟子

中阿含七法品七车经第九(38)
所作智辩聪明决定安隐无畏成就调御逮大辩才得甘露幢于甘露界自作证成就游以尊者甚深甚深问故尊者舍梨子诸梵行人为得大利得值尊者舍梨子随时往见随时礼拜我今亦得大利随时往

中阿含七法品七车经第九(39)
见随时礼拜诸梵行人应当萦衣顶上戴尊者舍梨子为得大利我今亦得大利随时往见随时礼拜如是二贤更相称说更相赞善已欢喜奉行即从坐起各还所止

中阿含七法品漏尽经第十(1)
我闻如是一时佛游拘楼瘦在剑磨瑟昙拘楼都邑

中阿含七法品漏尽经第十(2)
尔时世尊告诸比丘以知以见故诸漏得尽非不知非不见也云何以知以见故诸漏得尽耶有正思惟不正思惟若不正思惟者未生欲漏而生

中阿含七法品漏尽经第十(3)
已生便增广未生有漏无明漏而生已生便增广若正思惟者未生欲漏而不生已生便灭未生有漏无明漏而不生已生便灭

中阿含七法品漏尽经第十(4)
然凡夫愚人不得闻正法不值真知识不知圣法不调御圣法不知如真法不正思惟者未生欲漏而生已生便增广未生有漏无明漏而生已生便增广正思惟者未生欲漏而不生已生便灭

中阿含七法品漏尽经第十(5)
未生有漏无明漏而不生已生便灭不知如真法故不应念法而念应念法而不念以不应念法而念应念法而不念故未生欲漏而生已生便增广未生有漏无明漏而生已生便增广

中阿含七法品漏尽经第十(6)
多闻圣弟子得闻正法值真知识调御圣法知如真法不正思惟者未生欲漏而生已生便增广未生有漏无明漏而生已生便增广正思惟者未生欲漏而不生已生便灭未生

中阿含七法品漏尽经第十(7)
有漏无明漏而不生已生便灭知如真法已不应念法不念应念法便念以不应念法不念应念法便念故未生欲漏而不生已生便灭未生有漏无明漏而不生已生便灭也

中阿含七法品漏尽经第十(8)
有七断漏烦恼忧戚法云何为七有漏从见断有漏从护断有漏从离断有漏从用断有漏从忍断有漏从除断有漏从思惟断

中阿含七法品漏尽经第十(9)
云何有漏从见断耶凡夫愚人不得闻正法不值真知识不知圣法不调御圣法不知如真法不正思惟故便作是念我有过去世我无过去世我何因过去世

中阿含七法品漏尽经第十(10)
我云何过去世耶我有未来世我无未来世我何因未来世我云何未来世耶自疑己身何谓是云何是耶今此众生从何所来当至何所本何因有当何因有

中阿含七法品漏尽经第十(11)
彼作如是不正思惟于六见中随其见生而生真有神此见生而生真无神此见生而生神见神此见生而生神见非神此见生而生非神见神此见生而生此

中阿含七法品漏尽经第十(12)
是神能语能知能作教作起教起生彼彼处受善恶报定无所从来定不有定不当有是谓见之弊为见所动见结所系凡夫愚人以是之故便受生老伯死苦也

中阿含七法品漏尽经第十(13)
多闻圣弟子得闻正法值真知识调御圣法知如真法知苦如真知苦习知苦灭知苦灭道如真如是知如真已则三结尽身见戒犬疑三结尽

中阿含七法品漏尽经第十(14)
已得须陀洹不堕恶法定趣正觉极受七有天上人间七往来已便得苦际若不知见者则生烦恼忧戚知见则不生烦恼忧戚是谓有漏从见断也

中阿含七法品漏尽经第十(15)
云何有漏从护断耶比丘眼见色护眼根者以正思惟不净观也不护眼根者不正思惟以净观也若不护者则生烦恼忧戚护则不生烦恼忧戚如是

中阿含七法品漏尽经第十(16)
耳鼻舌身意知法护意根者以正思惟不净观也不护意根者不正思惟以净观也若不护者则生烦恼忧戚护则不生烦恼忧戚是谓有漏从护断也

中阿含七法品漏尽经第十(17)
云何有漏从离断耶比丘见恶象则当远离恶马恶牛恶狗毒蛇恶道沟坑屏厕江河深泉山岩恶知识恶朋友恶异道恶闾里恶居止若诸梵行与其同处人无疑者而使有疑比丘者

中阿含七法品漏尽经第十(18)
应当离恶知识恶朋友恶异道恶闾里恶居止若诸梵行与其同处人无疑者而使有疑尽当远离若不离者则生烦恼忧戚离则不生烦恼忧戚是谓有漏从离断也

中阿含七法品漏尽经第十(19)
云何有漏从用断耶比丘若用衣服非为利故非以贡高故非为严饰故但为蚊虻风雨寒热故以惭愧故也若用饮食非为利故非以贡高故非为肥悦故但为令身久住

中阿含七法品漏尽经第十(20)
除烦恼忧戚故以行梵行故欲令故病断新病不生故久住安隐无病故也若用居止房舍床褥卧具非为利故非以贡高故非为严饰故但为疲惓得止息故得静坐

中阿含七法品漏尽经第十(21)
故也若用汤药非为利故非以贡高故非为肥悦故但为除病恼故摄御命根故安隐无病故若不用者则生烦恼忧戚用则不生烦恼忧戚是谓有漏从用断也

中阿含七法品漏尽经第十(22)
云何有漏从忍断耶比丘精进断恶不善修善法故常有起想专心精勤身体皮肉筋骨血髓皆令干竭不舍精进要得所求乃舍精进比丘复当堪忍饥渴寒热蚊虻

中阿含七法品漏尽经第十(23)
蝇蚤虱风日所逼恶声捶杖亦能忍之身遇诸病极为苦痛至命欲绝诸不可乐皆能堪忍若不忍者则生烦恼忧戚忍则不生烦恼忧戚是谓有漏从忍断也

中阿含七法品漏尽经第十(24)
云何有漏从除断耶比丘生欲念不除断舍离生恚念害念不除断舍离若不除者则生烦恼忧戚除则不生烦恼忧戚是谓有漏从除断也

中阿含七法品漏尽经第十(25)
云何有漏从思惟断耶比丘思惟初念觉支依离依无欲依于灭尽起至出要法精进喜息定思惟第七舍觉支依离依无欲依于灭尽趣至出要若不思惟者则生烦恼忧戚思惟则不生烦恼忧戚是谓有漏从思惟断也

中阿含七法品漏尽经第十(26)
若使比丘有漏从见断则以见断有漏从护断则以护断有漏从离断则以离断有漏从用断则以用断有漏从忍断则以忍断有漏从

中阿含七法品漏尽经第十(27)
除断则以除断有漏从思惟断则以思惟断是谓比丘一切漏尽诸结已解能以正智而得苦际佛说如是彼诸比丘闻佛所说欢喜奉行
