般若经#240#

初分缘起品第一(1)
如是我闻一时薄伽梵住王舍城鹫峰山顶与大苾刍众千二百五十人俱皆阿罗汉诸漏已尽无复烦恼得真自在心善解脱慧善解脱如调慧马亦如大龙

初分缘起品第一(2)
已作所作已办所办弃诸重担逮得己利尽诸有结正知解脱至心自在第一究竟除阿难陀独居学地得预流果大迦叶波而为上首复有五百苾刍尼众皆

初分缘起品第一(3)
阿罗汉大胜生主而为上首复有无量邬波索迦邬波斯迦皆见圣谛复有无量无数菩萨摩诃萨众一切皆得陀罗尼门三摩地门住空无相无分别愿已得

初分缘起品第一(4)
诸法平等性忍具足成就四无碍解凡所演说辩才无荆于五神通自在游戏所证智断永无退失言行威肃闻皆敬受勇猛精进离诸懈担能舍亲财不顾身

初分缘起品第一(5)
命离矫离诳无染无求等为有情而宣正法契深法忍穷最极趣得无所畏其心泰然超众魔境出诸业障摧灭一切烦恼怨敌建正法幢伏诸邪论声闻独觉

初分缘起品第一(6)
不能测量得心自在得法自在业惑见障皆已解脱择法辩说无不善巧入深缘起生灭法门离见随眠舍诸缠结智慧通达诸圣谛理曾无数劫发弘誓愿容

初分缘起品第一(7)
貌熙怡先言接引远离嚬蹙辞韵清和赞颂善巧辩才无滞处无边众威德肃然抑扬自在都无所畏多俱胝劫巧说无荆于诸法门胜解观察如幻如阳焰如梦如水月如响如

初分缘起品第一(8)
空花如像如光影如变化事如寻香城虽皆无实而现似有离下劣心说法无畏能随证入无量法门善知有情心行所趣以微妙慧而度脱之于诸有情心无罣碍成就最上无

初分缘起品第一(9)
生法忍善入诸法平等性智甚深法性能如实知随其所应巧令悟入能善宣说缘起法门摄受无边佛国大愿于十方界无数诸佛等持正念常现在前诸佛出世皆能历事亦

初分缘起品第一(10)
能劝请转正法轮不般涅槃度无量众善能伏灭一切有情种种见缠诸烦恼焰须臾游戏百千等持引发无边殊胜功德此诸菩萨具如是等妙功德海设经无量俱胝大劫叹不能荆

初分缘起品第一(11)
其名曰贤守菩萨摩诃萨宝性菩萨摩诃萨宝藏菩萨摩诃萨宝授菩萨摩诃萨导师菩萨摩诃萨仁授菩萨摩诃萨星授菩萨摩诃萨神授菩萨摩诃萨帝授菩萨摩诃萨

初分缘起品第一(12)
广慧菩萨摩诃萨胜慧菩萨摩诃萨上慧菩萨摩诃萨增长慧菩萨摩诃萨无边慧菩萨摩诃萨不虚见菩萨摩诃萨无障慧菩萨摩诃萨善发趣菩萨摩诃萨善勇猛菩萨

初分缘起品第一(13)
摩诃萨极精进菩萨摩诃萨常精进菩萨摩诃萨常加行菩萨摩诃萨不舍轭菩萨摩诃萨日藏菩萨摩诃萨月藏菩萨摩诃萨无比慧菩萨摩诃萨观自在菩萨摩诃萨得

初分缘起品第一(14)
大势菩萨摩诃萨妙吉祥菩萨摩诃萨宝印手菩萨摩诃萨摧魔力菩萨摩诃萨金刚慧菩萨摩诃萨金刚藏菩萨摩诃萨常举手菩萨摩诃萨大悲心菩萨摩诃萨大庄严

初分缘起品第一(15)
菩萨摩诃萨庄严王菩萨摩诃萨山峰菩萨摩诃萨宝峰菩萨摩诃萨德王菩萨摩诃萨慈氏菩萨摩诃萨如是等无量百千俱胝那庾多菩萨摩诃萨皆法王子堪绍佛位而为上首

初分缘起品第一(16)
尔时世尊于师子座上自敷尼师坛结跏趺坐端身正愿住对面念入等持王妙三摩地诸三摩地皆摄入此三摩地中是所流故尔时世尊正知正念从等持王安庠而

初分缘起品第一(17)
起以净天眼观察十方殑伽沙等诸佛世界举身怡悦从两足下千辐轮相各放六十百千俱胝那庾多光从足十指两趺两跟四踝两胫两腨两膝两脞两股腰胁腹背

初分缘起品第一(18)
脐中心上胸臆德字两乳两腋两肩两髆两肘两臂两腕两手两掌十指项咽颐颔颊额头顶两眉两眼两耳两鼻口四牙四十齿眉间毫相一一身分各放六十百千俱

初分缘起品第一(19)
胝那庾多光此一一光各照三千大千世界从此展转遍照十方殑伽沙等诸佛世界其中有情遇斯光者必得无上正等菩提尔时世尊一切毛孔皆悉熙怡各出六十

初分缘起品第一(20)
百千俱胝那庾多光是一一光各照三千大千世界从此展转遍照十方殑伽沙等诸佛世界其中有情遇斯光者必得无上正等菩提尔时世尊演身常光照此三千大

初分缘起品第一(21)
千世界从此展转遍照十方殑伽沙等诸佛国土其中有情遇斯光者必得无上正等菩提尔时世尊从其面门出广长舌相遍覆三千大千世界熙怡微笑复从舌相流

初分缘起品第一(22)
出无量百千俱胝那庾多光其光杂色从此杂色一一光中现宝莲花其花千叶皆真金色众宝庄严绮饰鲜荣甚可爱乐香气芬烈周流普熏细滑轻软触生妙乐诸花

初分缘起品第一(23)
台中皆有化佛结跏趺坐演妙法音一一法音皆说般若波罗蜜多相应之法有情闻者必得无上正等菩提从此展转流遍十方殑伽沙等诸佛世界说法利益亦复如是

初分缘起品第一(24)
尔时世尊不起本座复入师子游戏等持现神通力令此三千大千世界六种变动谓动极动等极动踊极踊等极踊震极震等极震击极击等极击吼极吼等极吼爆极爆

初分缘起品第一(25)
等极爆又令此界东涌西没西涌东没南涌北没北涌南没中涌边没边涌中没其地清净光泽细软生诸有情利益安乐时此三千大千世界所有地狱傍生鬼界及余无

初分缘起品第一(26)
暇险恶趣坑一切有情皆离苦难从此舍命得生人中及六欲天皆忆宿祝欢喜踊跃同诣佛所以殷净心顶礼佛足从此展转周遍十方殑伽沙等诸佛世界以佛神力六

初分缘起品第一(27)
种变动时彼世界诸恶趣等一切有情皆离苦难从彼舍命得生人中及六欲天皆忆宿祝欢喜踊跃各于本界同诣佛所顶礼佛足时此三千大千世界及余十方殑伽沙

初分缘起品第一(28)
等世界有情盲者能视聋者能听哑者能言狂者得念乱者得定贫者得富露者得衣饥者得食渴者得饮病者得除愈丑者得端严形残者得具足根缺者得圆满迷闷者

初分缘起品第一(29)
得醒悟疲顿者得安适时诸有情等心相向如父如母如兄如弟如姊如妹如友如亲离邪语业命修正语业命离十恶业道修十善业道离恶寻思修善寻思离非梵行修正梵行好净

初分缘起品第一(30)
弃秽乐静舍喧身意泰然忽生妙乐如修行者入第三定复有胜慧欻尔现前咸作是思布施调伏安忍勇进寂静谛观远离放逸修行梵行于诸有情慈悲喜舍不相挠乱岂不善哉

初分缘起品第一(31)
尔时世尊在师子座光明殊特威德巍危映蔽三千大千世界并余十方殑伽沙等诸佛国土苏迷卢山轮围山等及余一切龙神天宫乃至净居皆悉不现如秋满月晖暎

初分缘起品第一(32)
众星如夏日轮光夺诸色如四大宝妙高山王临照诸山威光迥出佛以神力现本色身令此三千大千世界一切有情皆悉覩见时此三千大千世界无量无数净居诸天

初分缘起品第一(33)
下至欲界四大王众天及余一切人非人等皆见如来处师子座威光显曜如大金山欢喜踊跃叹未曾有各持种种无量天花香鬘涂香烧香末香衣服璎珞宝幢幡盖伎

初分缘起品第一(34)
乐诸珍及无量种天青莲花天赤莲花天白莲花天香莲花天黄莲花天红莲花天金钱树花及天香叶并余无量水陆生花持诣佛所奉散佛上以佛神力诸花鬘等旋转

初分缘起品第一(35)
上踊合成花台量等三千大千世界垂天花盖宝铎珠幡绮饰纷纶甚可爱乐时此佛土微妙庄严犹如西方极乐世界佛光晖暎三千大千物类虚空皆同金色十方各等

初分缘起品第一(36)
殑伽河沙诸佛世界亦复如是时此三千大千佛土南赡部洲东胜身洲西牛货洲北俱卢洲其中诸人佛神力故各各见佛正坐其前咸谓如来独为说法如是四大王众

初分缘起品第一(37)
天三十三天夜摩天覩史多天乐变化天他化自在天梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广

初分缘起品第一(38)
天广果天无繁天无热天善现天善见天色究竟天亦以世尊神通力故各各见佛正坐其前咸谓如来独为说法

初分缘起品第一(39)
尔时世尊不起于座熙怡微笑从其面门放大光明遍照三千大千佛土并余十方殑伽沙等诸佛世界时此三千大千佛土一切有

初分缘起品第一(40)
情寻佛光明普见十方殑伽沙等诸佛世界一切如来应正等觉声闻菩萨众会围绕及余一切有情无情品类差别时彼十方殑伽

初分缘起品第一(41)
沙等诸佛世界一切有情寻佛光明亦见此土释迦牟尼如来应正等觉声闻菩萨众会围绕及余一切有情无情品类差别

初分缘起品第一(42)
尔时东方尽殑伽沙等世界最后世界名曰多宝佛号宝性如来应正等觉明行圆满善逝世间解无上丈夫调御士天人师佛薄伽梵时现在彼安隐住持为

初分缘起品第一(43)
诸菩萨摩诃萨众说大般若波罗蜜多彼有菩萨名曰普光见此大光大地变动及佛身相心怀犹豫前诣佛所顶礼双足白言世尊何因何缘而有此瑞时宝

初分缘起品第一(44)
性佛告普光菩萨摩诃萨言善男子从此西方尽殑伽沙等世界最后世界名曰堪忍佛号释迦牟尼如来应正等觉明行圆满善逝世间解无上丈夫调御士

初分缘起品第一(45)
天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞普光闻已欢喜踊跃重白佛言世尊我今请往堪忍世界

初分缘起品第一(46)
观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲哀愍垂许时宝性佛告普光菩萨言善

初分缘起品第一(47)
哉善哉今正是时随汝意往即以千茎金色莲花其花千叶众宝庄严授普光菩萨而诲之言汝持此花至释迦牟尼佛所如我词曰宝性如来致问无量少病

初分缘起品第一(48)
少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正知观彼佛土及诸大众勿怀轻慢而自毁伤所

初分缘起品第一(49)
以者何彼诸菩萨威德难及悲愿熏心以大因缘而生彼土时普光菩萨受花奉敕与无量百千俱胝那庾多出家在家菩萨摩诃萨及无数百千童男童女顶

初分缘起品第一(50)
礼佛足右绕奉辞各持无量种种花香宝幢幡盖衣服宝饰及余供具发引而来所经东方殑伽沙等诸佛世界一一佛所供养恭敬尊重赞叹无空过者至此

初分缘起品第一(51)
佛所顶礼双足绕百千匝却住一面普光菩萨前白佛言世尊从此东方尽殑伽沙等世界最后世界名曰多宝佛号宝性如来应正等觉明行圆满善逝世间

初分缘起品第一(52)
解无上丈夫调御士天人师佛薄伽梵致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事

初分缘起品第一(53)
时释迦牟尼佛受此莲花还散东方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻

初分缘起品第一(54)
者必得无上正等菩提是时普光及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前所有东方

初分缘起品第一(55)
一一佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞时彼彼佛各各报言于

初分缘起品第一(56)
此西方有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼诸如来赞善听

初分缘起品第一(57)
往各以金色千宝莲花而告之言汝可持此至彼佛所具陈我词致问无量少病少恼起居轻利气力调和安乐住不世事可忍不众生易度不持此莲花以寄世尊而为

初分缘起品第一(58)
佛事汝至彼界应住正知观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无量无数菩

初分缘起品第一(59)
萨童男童女辞佛持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散东方佛神力故遍诸佛土诸花台中

初分缘起品第一(60)
各有化佛为诸菩萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(61)
尔时南方尽殑伽沙等世界最后世界名离一切忧佛号无忧德如来应正等觉明行圆满善逝世间解无上丈夫调御士天人师佛薄伽梵时现在彼安隐住持

初分缘起品第一(62)
为诸菩萨摩诃萨众说大般若波罗蜜多彼有菩萨名曰离忧见此大光大地变动及佛身相心怀犹豫前诣佛所顶礼双足白言世尊何因何缘而有此瑞时无

初分缘起品第一(63)
忧德佛告离忧菩萨摩诃萨言善男子从此北方尽殑伽沙等世界最后世界名曰堪忍佛号释迦牟尼如来应正等觉明行圆满善逝世间解无上

初分缘起品第一(64)
丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞离忧闻已欢喜踊跃重白佛言世

初分缘起品第一(65)
尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲哀愍

初分缘起品第一(66)
垂许时无忧德佛告离忧菩萨言善哉善哉今正是时随汝意往即以千茎金色莲花其花千叶众宝庄严授离忧菩萨而诲之言汝持此花至释迦

初分缘起品第一(67)
牟尼佛所如我词曰无忧德如来致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至

初分缘起品第一(68)
彼界应住正知观彼佛土及诸大众勿怀轻慢而自毁伤所以者何彼诸菩萨威德难及悲愿熏心以大因缘而生彼土

初分缘起品第一(69)
时离忧菩萨受花奉敕与无量百千俱胝那庾多出家在家菩萨摩诃萨及无数百千童男童女顶礼佛足右绕奉辞各持无量种种花香宝幢

初分缘起品第一(70)
幡盖衣服宝饰及余供具发引而来所经南方殑伽沙等诸佛世界一一佛所供养恭敬尊重赞叹无空过者至此佛所顶礼双足绕百千匝却

初分缘起品第一(71)
住一面离忧菩萨前白佛言世尊从此南方尽殑伽沙等世界最后世界名离一切忧佛号无忧德如来应正等觉明行圆满善逝世间解无上

初分缘起品第一(72)
丈夫调御士天人师佛薄伽梵致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事

初分缘起品第一(73)
时释迦牟尼佛受此莲花还散南方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻者

初分缘起品第一(74)
必得无上正等菩提是时离忧及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前所有南方一一

初分缘起品第一(75)
佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞时彼彼佛各各报言于此北方

初分缘起品第一(76)
有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼诸如来赞善听往各以金

初分缘起品第一(77)
色千宝莲花而告之言汝可持此至彼佛所具陈我词致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼

初分缘起品第一(78)
界应住正知观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无量无数菩萨童男童女辞

初分缘起品第一(79)
佛持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散南方佛神力故遍诸佛土诸花台中各有化佛为诸菩

初分缘起品第一(80)
萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(81)
尔时西方尽殑伽沙等世界最后世界名近寂静佛号宝焰如来应正等觉明行圆满善逝世间解无上丈夫调御士天人师佛薄伽梵时现在彼安隐住持为

初分缘起品第一(82)
诸菩萨摩诃萨众说大般若波罗蜜多彼有菩萨名曰行慧见此大光大地变动及佛身相心怀犹豫前诣佛所顶礼双足白言世尊何因何缘而有此瑞时宝

初分缘起品第一(83)
焰佛告行慧菩萨摩诃萨言善男子从此东方尽殑伽沙等世界最后世界名曰堪忍佛号释迦牟尼如来应正等觉明行圆满善逝世间解无上丈夫调御士

初分缘起品第一(84)
天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞行慧闻已欢喜踊跃重白佛言世尊我今请往堪忍世界

初分缘起品第一(85)
观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲哀愍垂许时宝焰佛告行慧菩萨言善

初分缘起品第一(86)
哉善哉今正是时随汝意往即以千茎金色莲花其花千叶众宝庄严授行慧菩萨而诲之言汝持此花至释迦牟尼佛所如我辞曰宝焰如来致问无量少病

初分缘起品第一(87)
少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正知观彼佛土及诸大众勿怀轻慢而自毁伤所

初分缘起品第一(88)
以者何彼诸菩萨威德难及悲愿熏心以大因缘而生彼土时行慧菩萨受花奉敕与无量百千俱胝那庾多出家在家菩萨摩诃萨及无数百千童男童女顶

初分缘起品第一(89)
礼佛足右绕奉辞各持无量种种花香宝幢幡盖衣服宝饰及余供具发引而来所经西方殑伽沙等诸佛世界一一佛所供养恭敬尊重赞叹无空过者至此

初分缘起品第一(90)
佛所顶礼双足绕百千匝却住一面行慧菩萨前白佛言世尊从此西方尽殑伽沙等世界最后世界名近寂静佛号宝焰如来应正等觉明行圆满善逝世间

初分缘起品第一(91)
解无上丈夫调御士天人师佛薄伽梵致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事

初分缘起品第一(92)
时释迦牟尼佛受此莲花还散西方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻者必

初分缘起品第一(93)
得无上正等菩提是时行慧及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前所有西方一一佛土

初分缘起品第一(94)
各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞时彼彼佛各各报言于此东方有堪忍

初分缘起品第一(95)
世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼诸如来赞善听往各以金色千宝莲

初分缘起品第一(96)
花而告之言汝可持此至彼佛所具陈我辞致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正知

初分缘起品第一(97)
观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无量无数菩萨童男童女辞佛持供发引而

初分缘起品第一(98)
来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散西方佛神力故遍诸佛土诸花台中各有化佛为诸菩萨说大般若波罗

初分缘起品第一(99)
蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(100)
尔时北方尽殑伽沙等世界最后世界名曰最胜佛号胜帝如来应正等觉明行圆满善逝世间解无上丈夫调御士天人师佛薄伽梵时现在彼安隐住持

初分缘起品第一(101)
为诸菩萨摩诃萨众说大般若波罗蜜多彼有菩萨名曰胜授见此大光大地变动及佛身相心怀犹豫前诣佛所顶礼双足白言世尊何因何缘而有此瑞

初分缘起品第一(102)
时胜帝佛告胜授菩萨摩诃萨言善男子从此南方尽殑伽沙等世界最后世界名曰堪忍佛号释迦牟尼如来应正等觉明行圆满善逝世间解无上丈夫

初分缘起品第一(103)
调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞胜授闻已欢喜踊跃重白佛言世尊我今请往

初分缘起品第一(104)
堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲哀愍垂许

初分缘起品第一(105)
时胜帝佛告胜授菩萨言善哉善哉今正是时随汝意往即以千茎金色莲花其花千叶众宝庄严授胜授菩萨而诲之言汝持此花至释迦牟尼佛所如我词曰胜

初分缘起品第一(106)
帝如来致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正知观彼佛土及诸大众勿怀

初分缘起品第一(107)
轻慢而自毁伤所以者何彼诸菩萨威德难及悲愿熏心以大因缘而生彼土时胜授菩萨受花奉敕与无量百千俱胝那庾多出家在家菩萨摩诃萨及无数百千

初分缘起品第一(108)
童男童女顶礼佛足右绕奉辞各持无量种种花香宝幢幡盖衣服宝饰及余供具发引而来所经北方殑伽沙等诸佛世界一一佛所供养恭敬尊重赞叹无空过

初分缘起品第一(109)
者至此佛所顶礼双足绕百千匝却住一面胜授菩萨前白佛言世尊从此北方尽殑伽沙等世界最后世界名曰最胜佛号胜帝如来应正等觉明行圆满善逝世

初分缘起品第一(110)
间解无上丈夫调御士天人师佛薄伽梵致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛

初分缘起品第一(111)
事时释迦牟尼佛受此莲花还散北方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法

初分缘起品第一(112)
有情闻者必得无上正等菩提是时胜授及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已

初分缘起品第一(113)
前所有北方一一佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞

初分缘起品第一(114)
时彼彼佛各各报言于此南方有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼

初分缘起品第一(115)
诸如来赞善听往各以金色千宝莲花而告之言汝可持此至彼佛所具陈我辞致问无量少病少恼起居轻利气力调和安乐住不世事可忍不众生易度不持此莲花以寄世

初分缘起品第一(116)
尊而为佛事汝至彼界应住正知观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无量无数菩

初分缘起品第一(117)
萨童男童女辞佛持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散北方佛神力故遍诸佛土诸花台中各有化

初分缘起品第一(118)
佛为诸菩萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(119)
尔时东北方尽殑伽沙等世界最后世界名定庄严佛号定象胜德如来应正等觉明行圆满善逝世间解无上丈夫调御士天人师佛薄伽梵时现在彼安

初分缘起品第一(120)
隐住持为诸菩萨摩诃萨众说大般若波罗蜜多彼有菩萨名离尘勇猛见此大光大地变动及佛身相心怀犹豫前诣佛所顶礼双足白言世尊何因何缘

初分缘起品第一(121)
而有此瑞时定象胜德佛告离尘勇猛菩萨摩诃萨言善男子从此西南方尽殑伽沙等世界最后世界名曰堪忍佛号释迦牟尼如来应正等觉明行圆满

初分缘起品第一(122)
善逝世间解无上丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞时离尘勇猛闻佛所说

初分缘起品第一(123)
欢喜踊跃重白佛言世尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者

初分缘起品第一(124)
唯愿慈悲哀愍垂许时定象胜德佛告离尘勇猛菩萨言善哉善哉今正是时随汝意往即以千茎金色莲花其花千叶众宝庄严授离尘勇猛菩萨而诲之

初分缘起品第一(125)
言汝持此华至释迦牟尼佛所如我词曰定象胜德如来致问无量少病少恼起居轻利气力调和安乐住不世事可忍不众生易度不持此莲花以寄世尊

初分缘起品第一(126)
而为佛事汝至彼界应住正知观彼佛土及诸大众勿怀轻慢而自毁伤所以者何彼诸菩萨威德难及悲愿熏心以大因缘而生彼土

初分缘起品第一(127)
时离尘勇猛菩萨受花奉敕与无量百千俱胝那庾多出家在家菩萨摩诃萨及无数百千童男童女顶礼佛足右绕奉辞各持无量种种花香宝幢幡盖衣服

初分缘起品第一(128)
宝饰及余供具发引而来所经东北方殑伽沙等诸佛世界一一佛所供养恭敬尊重赞叹无空过者至此佛所顶礼双足绕百千匝却住一面离尘勇猛菩萨

初分缘起品第一(129)
前白佛言世尊从此东北方尽殑伽沙等世界最后世界名定庄严佛号定象胜德如来应正等觉明行圆满善逝世间解无上丈夫调御士天人师佛薄伽梵

初分缘起品第一(130)
致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事时释迦牟尼佛受此莲花还散东

初分缘起品第一(131)
北方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻者必得无上正等菩提

初分缘起品第一(132)
时离尘勇猛及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前诸东北方

初分缘起品第一(133)
一一佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞时

初分缘起品第一(134)
彼彼佛各各报言于此西南方有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍

初分缘起品第一(135)
世界观礼供养佛及菩萨彼诸如来赞善听往各以金色千宝莲花而告之言汝可持此至彼佛所具陈我词致问无量少病少恼起居轻利气力调

初分缘起品第一(136)
和安乐住不世事可忍不众生易度不持此莲花以寄世尊而为佛事汝至彼界应住正知观彼佛土及诸菩萨勿怀轻慢而自毁伤所以者何彼诸

初分缘起品第一(137)
菩萨威德难及悲愿熏心以大因缘而生彼土一一上首受花奉敕各与无量无数菩萨童男童女辞佛持供发引而来所经佛土一一供养佛及菩

初分缘起品第一(138)
萨无空过者到此佛所顶礼双足绕百千匝奉花陈事佛受花已还散东北方佛神力故遍诸佛土诸花台中各有化佛为诸菩萨说大般若波罗蜜

初分缘起品第一(139)
多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(140)
尔时东南方尽殑伽沙等世界最后世界名妙觉庄严甚可爱乐佛号莲花胜德如来应正等觉明行圆满善逝世间解无上丈夫调御士天人师佛薄伽梵时

初分缘起品第一(141)
现在彼安隐住持为诸菩萨摩诃萨众说大般若波罗蜜多彼有菩萨名莲花手见此大光大地变动及佛身相心怀犹豫前诣佛所顶礼双足白言世尊何因何缘

初分缘起品第一(142)
而有此瑞时莲花胜德佛告莲花手菩萨摩诃萨言善男子从此西北方尽殑伽沙等世界最后世界名曰堪忍佛号释迦牟尼如来应正等觉明行圆满善逝世间

初分缘起品第一(143)
解无上丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞时莲花手闻佛所说欢喜踊跃重白佛言

初分缘起品第一(144)
世尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲哀愍垂许

初分缘起品第一(145)
时莲花胜德佛告莲花手菩萨言善哉善哉今正是时随汝意往即以千茎金色莲花其花千叶众宝庄严授莲花手菩萨而诲之言汝持此花至释迦

初分缘起品第一(146)
牟尼佛所如我词曰莲花胜德如来致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至

初分缘起品第一(147)
彼界应住正知观彼佛土及诸大众勿怀轻慢而自毁伤所以者何彼诸菩萨威德难及悲愿熏心以大因缘而生彼土时莲花手菩萨受花奉敕与无

初分缘起品第一(148)
量百千俱胝那庾多出家在家菩萨摩诃萨及无数百千童男童女顶礼佛足右绕奉辞各持无量种种花香宝幢幡盖衣服宝饰及余供具发引而来

初分缘起品第一(149)
所经东南方殑伽沙等诸佛世界一一佛所供养恭敬尊重赞叹无空过者至此佛所顶礼双足绕百千匝却住一面莲花手菩萨前白佛言世尊从此

初分缘起品第一(150)
东南方尽殑伽沙等世界最后世界名妙觉庄严甚可爱乐佛号莲花胜德如来应正等觉明行圆满善逝世间解无上丈夫调御士天人师佛薄伽梵

初分缘起品第一(151)
致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事时释迦牟尼佛受此莲花

初分缘起品第一(152)
还散东南方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻者必

初分缘起品第一(153)
得无上正等菩提时莲花手及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已却坐一面如是最后世界已

初分缘起品第一(154)
前诸东南方一一佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞

初分缘起品第一(155)
时彼彼佛各各报言于此西北方有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛

初分缘起品第一(156)
及菩萨彼诸如来赞善听往各以金色千宝莲花而告之言汝可持此至彼佛所具陈我词致问无量少病少恼起居轻利气力调和安乐住不世事可忍不众生易度不

初分缘起品第一(157)
持此莲花以寄世尊而为佛事汝至彼界应住正知观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受

初分缘起品第一(158)
花奉敕各与无量无数菩萨童男童女辞佛持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散东南方佛

初分缘起品第一(159)
神力故遍诸佛土诸花台中各有化佛为诸菩萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(160)
尔时西南方尽殑伽沙等世界最后世界名离尘聚佛号日轮遍照胜德如来应正等觉明行圆满善逝世间解无上丈夫调御士天人师佛薄伽梵时现在

初分缘起品第一(161)
彼安隐住持为诸菩萨摩诃萨众说大般若波罗蜜多彼有菩萨名日光明见此大光大地变动及佛身相心怀犹豫前诣佛所顶礼双足白言世尊何因何

初分缘起品第一(162)
缘而有此瑞时日轮遍照胜德佛告日光明菩萨摩诃萨言善男子从此东北方尽殑伽沙等世界最后世界名曰堪忍佛号释迦牟尼如来应正等觉明行

初分缘起品第一(163)
圆满善逝世间解无上丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞时日光明闻佛所

初分缘起品第一(164)
说欢喜踊跃重白佛言世尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位

初分缘起品第一(165)
者唯愿慈悲哀愍垂许时日轮遍照胜德佛告日光明菩萨言善哉善哉今正是时随汝意往即以千茎金色莲花其花千叶众宝庄严授日光明菩萨而诲

初分缘起品第一(166)
之言汝持此花至释迦牟尼佛所如我辞曰日轮遍照胜德如来致问无量少病少恼起居轻利气力调和安乐住不世事可忍不众生易度不持此莲花以

初分缘起品第一(167)
寄世尊而为佛事汝至彼界应住正知观彼佛土及诸大众勿怀轻慢而自毁伤所以者何彼诸菩萨威德难及悲愿熏心以大因缘而生彼土

初分缘起品第一(168)
时日光明菩萨受花奉敕与无量百千俱胝那庾多出家在家菩萨摩诃萨及无数百千童男童女顶礼佛足右绕奉辞各持无量种种花香宝幢幡盖衣服宝饰及

初分缘起品第一(169)
余供具发引而来所经西南方殑伽沙等诸佛世界一一佛所供养恭敬尊重赞叹无空过者至此佛所顶礼双足绕百千匝却住一面日光明菩萨前白佛言世尊

初分缘起品第一(170)
从此西南方尽殑伽沙等世界最后世界名离尘聚佛号日轮遍照胜德如来应正等觉明行圆满善逝世间解无上丈夫调御士天人师佛薄伽梵致问世尊无量

初分缘起品第一(171)
少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事时释迦牟尼佛受此莲花还散西南方殑伽沙等诸佛

初分缘起品第一(172)
世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻者必得无上正等菩提时日光明及诸眷属见

初分缘起品第一(173)
此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前诸西南方一一佛土各有如来现为大众宣说妙法

初分缘起品第一(174)
是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞时彼彼佛各各报言于此东北方有堪忍世界佛号释迦牟

初分缘起品第一(175)
尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼诸如来赞善听往各以金色千宝莲花而告

初分缘起品第一(176)
之言汝可持此至彼佛所具陈我辞致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正

初分缘起品第一(177)
知观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无量无数菩萨童男童女辞佛

初分缘起品第一(178)
持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散西南方佛神力故遍诸佛土诸花台中各有化佛

初分缘起品第一(179)
为诸菩萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(180)
尔时西北方尽殑伽沙等世界最后世界名真自在佛号一宝盖胜如来应正等觉明行圆满善逝世间解无上丈夫调御士天人师佛薄伽梵时现在彼安

初分缘起品第一(181)
隐住持为诸菩萨摩诃萨众说大般若波罗蜜多彼有菩萨名曰宝胜见此大光大地变动及佛身相心怀犹豫前诣佛所顶礼双足白言世尊何因何缘而

初分缘起品第一(182)
有此瑞时一宝盖胜佛告宝胜菩萨摩诃萨言善男子从此东南方尽殑伽沙等世界最后世界名曰堪忍佛号释迦牟尼如来应正等觉明行圆满善逝世

初分缘起品第一(183)
间解无上丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞宝胜闻已欢喜踊跃重白佛言

初分缘起品第一(184)
世尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲哀愍垂许

初分缘起品第一(185)
时一宝盖胜佛告宝胜菩萨言善哉善哉今正是时随汝意往即以千茎金色莲花其花千叶众宝庄严授宝胜菩萨而诲之言汝持此花至释迦牟尼佛所如我辞曰一

初分缘起品第一(186)
宝盖胜如来致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正知观彼佛土及诸大众勿怀

初分缘起品第一(187)
轻慢而自毁伤所以者何彼诸菩萨威德难及悲愿熏心以大因缘而生彼土时宝胜菩萨受花奉敕与无量百千俱胝那庾多出家在家菩萨摩诃萨及无数百千童男

初分缘起品第一(188)
童女顶礼佛足右绕奉辞各持无量种种花香宝幢幡盖衣服宝饰及余供具发引而来所经西北方殑伽沙等诸佛世界一一佛所供养恭敬尊重赞叹无空过者至此

初分缘起品第一(189)
佛所顶礼双足绕百千匝却住一面宝胜菩萨前白佛言世尊从此西北方尽殑伽沙等世界最后世界名真自在佛号一宝盖胜如来应正等觉明行圆满善逝世间解

初分缘起品第一(190)
无上丈夫调御士天人师佛薄伽梵致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事时释

初分缘起品第一(191)
迦牟尼佛受此莲花还散西北方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻

初分缘起品第一(192)
者必得无上正等菩提是时宝胜及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前诸西北

初分缘起品第一(193)
方一一佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞

初分缘起品第一(194)
时彼彼佛各各报言于此东南方有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩

初分缘起品第一(195)
萨彼诸如来赞善听往各以金色千宝莲花而告之言汝可持此至彼佛所具陈我辞致问无量少病少恼起居轻利气力调和安乐住不世事可忍不众生易度不持此莲花

初分缘起品第一(196)
以寄世尊而为佛事汝至彼界应住正知观彼佛土及诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无

初分缘起品第一(197)
量无数菩萨童男童女辞佛持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散西北方佛神力故遍诸佛土诸

初分缘起品第一(198)
花台中各有化佛为诸菩萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(199)
尔时下方尽殑伽沙等世界最后世界名曰莲花佛号莲花德如来应正等觉明行圆满善逝世间解无上丈夫调御士天人师佛薄伽梵时现在彼

初分缘起品第一(200)
安隐住持为诸菩萨摩诃萨众说大般若波罗蜜多彼有菩萨名莲花胜见此大光大地变动及佛身相心怀犹豫前诣佛所顶礼双足白言世尊何

初分缘起品第一(201)
因何缘而有此瑞时莲花德佛告莲花胜菩萨摩诃萨言善男子从此上方尽殑伽沙等世界最后世界名曰堪忍佛号释迦牟尼如来应正等觉明

初分缘起品第一(202)
行圆满善逝世间解无上丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞时莲花

初分缘起品第一(203)
胜闻佛所说欢喜踊跃重白佛言世尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在

初分缘起品第一(204)
住最后身绍尊位者唯愿慈悲哀愍垂许时莲花德佛告莲花胜菩萨言善哉善哉今正是时随汝意往即以千茎金色莲花其花千叶众宝庄严授

初分缘起品第一(205)
莲花胜菩萨而诲之言汝持此花至释迦牟尼佛所如我辞曰莲花德如来致问无量少病少恼起居轻利气力调和安乐住不世事可忍不众生易

初分缘起品第一(206)
度不持此莲花以寄世尊而为佛事汝至彼界应住正知观彼佛土及诸大众勿怀轻慢而自毁伤所以者何彼诸菩萨威德难及悲愿熏心以大因缘而生彼土

初分缘起品第一(207)
时莲花胜菩萨受花奉敕与无量百千俱胝那庾多出家在家菩萨摩诃萨及无数百千童男童女顶礼佛足右绕奉辞各持无量种种花香宝幢幡盖衣

初分缘起品第一(208)
服宝饰及余供具发引而来所经下方殑伽沙等诸佛世界一一佛所供养恭敬尊重赞叹无空过者至此佛所顶礼双足绕百千匝却住一面莲花胜菩

初分缘起品第一(209)
萨前白佛言世尊从此下方尽殑伽沙等世界最后世界名曰莲花佛号莲花德如来应正等觉明行圆满善逝世间解无上丈夫调御士天人师佛薄伽

初分缘起品第一(210)
梵致问世尊无量少病少恼起居轻利气力调和安乐住不世事可忍不众生易度不持此千茎金色莲花以寄世尊而为佛事时释迦牟尼佛受此莲花

初分缘起品第一(211)
还散下方殑伽沙等诸佛世界佛神力故令此莲花遍诸佛土诸花台中各有化佛结跏趺坐为诸菩萨说大般若波罗蜜多相应之法有情闻者必得无

初分缘起品第一(212)
上正等菩提时莲花胜及诸眷属见此事已欢喜踊跃叹未曾有各随善根供具多少供养恭敬尊重赞叹佛菩萨已退坐一面如是最后世界已前

初分缘起品第一(213)
所有下方一一佛土各有如来现为大众宣说妙法是诸佛所亦各有一上首菩萨见此大光大地变动及佛身相前诣佛所白言世尊何因何缘而有此瑞时彼彼佛各各

初分缘起品第一(214)
报言于此上方有堪忍世界佛号释迦牟尼将为菩萨说大般若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼诸如来赞

初分缘起品第一(215)
善听往各以金色千宝莲花而告之言汝可持此至彼佛所具陈我辞致问无量少病少恼起居轻利气力调和安乐住不世事可忍不众生易度不持此莲花以寄世尊而

初分缘起品第一(216)
为佛事汝至彼界应住正知观彼佛土及诸菩萨勿怀轻慢而自毁伤所以者何彼诸菩萨威德难及悲愿薰心以大因缘而生彼土一一上首受花奉敕各与无量无数菩

初分缘起品第一(217)
萨童男童女辞佛持供发引而来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散下方佛神力故遍诸佛土诸花台中各

初分缘起品第一(218)
有化佛为诸菩萨说大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(219)
尔时上方尽殑伽沙等世界最后世界名曰欢喜佛号喜德如来应正等觉明行圆满善逝世间解无上丈夫调御士天人师佛薄伽梵时现在彼安隐

初分缘起品第一(220)
住持为诸菩萨摩诃萨众说大般若波罗蜜多彼有菩萨名曰喜授见此大光大地变动及佛身相心怀犹豫前诣佛所顶礼双足白言世尊何因何缘

初分缘起品第一(221)
而有此瑞时喜德佛告喜授菩萨摩诃萨言善男子从此下方尽殑伽沙等世界最后世界名曰堪忍佛号释迦牟尼如来应正等觉明行圆满善逝世

初分缘起品第一(222)
间解无上丈夫调御士天人师佛薄伽梵今现在彼安隐住持将为菩萨摩诃萨众说大般若波罗蜜多彼佛神力故现斯瑞喜授闻已欢喜踊跃重白

初分缘起品第一(223)
佛言世尊我今请往堪忍世界观礼供养释迦牟尼如来及诸菩萨摩诃萨众得无碍解陀罗尼门三摩地门神通自在住最后身绍尊位者唯愿慈悲

初分缘起品第一(224)
哀愍垂许时喜德佛告喜授菩萨言善哉善哉今正是时随汝意往即以千茎金色莲花其花千叶众宝庄严授喜授菩萨而诲之言汝持此花至释迦

初分缘起品第一(225)
牟尼佛所如我辞曰喜德如来致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界

初分缘起品第一(226)
应住正知观彼佛土及诸大众勿怀轻慢而自毁伤所以者何彼诸菩萨威德难及悲愿熏心以大因缘而生彼土时喜授菩萨受花奉敕与无量百千

初分缘起品第一(227)
俱胝那庾多出家在家菩萨摩诃萨及无数百千童男童女顶礼佛足右绕奉辞各持无量种种花香宝幢幡盖衣服宝饰及余供具发引而来所经上

初分缘起品第一(228)
方殑伽沙等诸佛世界一一佛所供养恭敬尊重赞叹无空过者至此佛所顶礼双足绕百千匝却住一面喜授菩萨前白佛言世尊从此上方尽殑伽沙等世界

初分缘起品第一(229)
最后世界名曰欢喜佛号喜德如来应正等觉明行圆满善逝世间解无上丈夫调御士天人师佛薄伽梵致问世尊无量少病少恼起居轻利气力调和安乐

初分缘起品第一(230)
住不世事可忍不众生易度不持此千茎金色莲花以寄世尊而为佛事时释迦牟尼佛受此莲花还散上方殑伽沙等诸佛世界佛神力故令此莲花遍诸佛

初分缘起品第一(231)
土诸花台中各有化佛结跏趺坐为诸菩萨说大般若波罗蜜多相应之法有情闻者必得无上正等菩提是时喜授及诸眷属见此事已欢喜踊跃叹未曾有

初分缘起品第一(232)
各随善根供具多少供养恭敬尊重赞叹佛菩萨已退坐一面如是最后世界已前所有上方一一佛土各有如来现为大众宣说妙法是诸佛所亦各有一上

初分缘起品第一(233)
首菩萨见此大光大地变动及佛身相前诣佛所白言世尊何因何缘而有此瑞时彼彼佛各各报言于此下方有堪忍世界佛号释迦牟尼将为菩萨说大般

初分缘起品第一(234)
若波罗蜜多彼佛神力故现斯瑞上首菩萨闻已欢喜各各请往堪忍世界观礼供养佛及菩萨彼诸如来赞善听往各以金色千宝莲花而告之言汝可持此至

初分缘起品第一(235)
彼佛所具陈我辞致问无量少病少恼起居轻利气力调和安乐住不世事可忍不众生易度不持此莲花以寄世尊而为佛事汝至彼界应住正知观彼佛土及

初分缘起品第一(236)
诸菩萨勿怀轻慢而自毁伤所以者何彼诸菩萨威德难及悲愿熏心以大因缘而生彼土一一上首受花奉敕各与无量无数菩萨童男童女辞佛持供发引而

初分缘起品第一(237)
来所经佛土一一供养佛及菩萨无空过者到此佛所顶礼双足绕百千匝奉花陈事佛受花已还散上方佛神力故遍诸佛土诸花台中各有化佛为诸菩萨说

初分缘起品第一(238)
大般若波罗蜜多令诸闻者必获无上正等菩提上首菩萨及诸眷属见已欢喜叹未曾有各随善根供具多少供养恭敬尊重赞叹佛菩萨已退坐一面

初分缘起品第一(239)
尔时于此三千大千佛之世界众宝充满种种妙花遍布其地宝幢幡盖处处行列花树果树香树鬘树宝树衣树诸杂饰树周

初分缘起品第一(240)
遍庄严甚可爱乐如众莲花世界普花如来净土妙吉祥菩萨善住慧菩萨及余无量大威神力菩萨摩诃萨本住其中
