庄子·内篇「上卷」#95#

庄子·内篇·逍遥游(1)
北冥有鱼其名为鲲鲲之大不知其几千里也化而为鸟其名为鹏鹏之背不知其几千里也怒而飞其翼若垂天之云是鸟也海运则将徙于南冥——南冥者天池也齐谐者志怪者也

庄子·内篇·逍遥游(2)
谐之言曰鹏之徙于南冥也水击三千里抟扶银上者九万里去以六月息者也野马也尘埃也生物之以息相吹也天之苍苍其正色邪其远而无所至极邪其视下也亦若是则已矣

庄子·内篇·逍遥游(3)
且夫水之积也不厚则其负大舟也无力覆杯水于坳堂之上则芥为之舟置杯焉则胶水浅而舟大也风之积也不厚则其负大翼也无力故九万里则风斯在下矣而后乃今培风背负青天而莫之夭阏者而后乃今将图南

庄子·内篇·逍遥游(4)
蜩与学鸠笑之曰我决起而飞枪榆枋而止时则不至而控于地而已矣奚以之九万里而南为适莽苍者三餐而反腹犹果然适百里者宿舂粮适千里者三月聚粮之二虫又何知

庄子·内篇·逍遥游(5)
小知不及大知小年不及大年奚以知其然也朝菌不知晦朔蟪蛄不知春秋此小年也楚之南有冥灵者以五百岁为春五百岁为秋上古有大椿者以八千岁为春八千岁为秋此大年也

庄子·内篇·逍遥游(6)
而彭祖乃今以久特闻众人匹之不亦悲乎汤之问棘也是已穷发之北有冥海者天池也有鱼焉其广数千里未有知其修者其名为鲲有鸟焉其名为鹏背若泰山翼若垂天之云

庄子·内篇·逍遥游(7)
抟扶摇羊角而上者九万里绝云气负青天然后图南且适南冥也斥鷃笑之曰彼且奚适也我腾跃而上不过数仞而下翱翔蓬蒿之间此亦飞之至也而彼且奚适也此小大之辩也

庄子·内篇·逍遥游(8)
故夫知效一官行比一乡德合一君而征一国者其自视也亦若此矣而宋荣子犹然笑之且举世誉之而不加劝举世非之而不加沮定乎内外之分辩乎荣辱之境斯已矣彼其于世未数数然也

庄子·内篇·逍遥游(9)
虽然犹有未树也夫列子御风而行泠然善也旬有五日而后反彼于致福者未数数然也此虽免乎行犹有所待者也若夫乘天地之正而御六气之辩以游无穷者彼且恶乎待哉故曰至人无己神人无功圣人无名

庄子·内篇·逍遥游(10)
尧让天下于许由曰日月出矣而爝火不息其于光也不亦难乎时雨降矣而犹浸灌其于泽也不亦劳乎夫子立而天下治而我犹尸之吾自视缺然请致天下许由曰子治天下天下既已治也

庄子·内篇·逍遥游(11)
而我犹代子吾将为名乎名者实之宾也吾将为宾乎鹪鹩巢于深林不过一枝偃鼠饮河不过满腹归休乎君予无所用天下为庖人虽不治庖尸祝不越樽俎而代之矣

庄子·内篇·逍遥游(12)
肩吾问于连叔曰吾闻言于接舆大而无当往而不反吾惊怖其言犹河汉而无极也大有迳庭不近人情焉连叔曰其言谓何哉曰藐姑射之山有神人居焉剪若冰雪淖约若处子

庄子·内篇·逍遥游(13)
不食五谷吸风饮露乘云气御飞龙而游乎四海之外其神凝使物不疵疠而年谷熟吾以是狂而不信也连叔曰然瞽者无以与乎文章之观聋者无以与乎钟鼓之声岂唯形骸有聋盲哉

庄子·内篇·逍遥游(14)
夫知亦有之是其言也犹时女也之人也之德也将旁礴万物以为一世蕲乎乱孰弊弊焉以天下为事之人也物莫之伤大浸稽天而不溺大旱金石流土山焦而不热是其尘垢秕穅将犹陶铸尧舜者也孰肯以物为事

庄子·内篇·逍遥游(15)
宋人资章甫而适诸越越人断发文身无所用之尧治天下之民平海内之政往见四子藐姑射之山汾水之阳窅然丧其天下焉

庄子·内篇·逍遥游(16)
惠子谓庄子曰魏王贻我大瓠之种我树之成而实五石以盛水浆其坚不能自举也剖之以为瓢则瓠落无所容非不呺然大也吾为其无用而掊之庄子曰夫子固拙于用大矣

庄子·内篇·逍遥游(17)
宋人有善为不龟手之药者世世以洴澼絖为事客闻之请买其方百金聚族而谋曰我世世为洴澼絖不过数金今一朝而鬻技百金请与之客得之以说吴王越有难吴王使之将

庄子·内篇·逍遥游(18)
冬与越人水战大败越人裂地而封之能不龟手一也或以封或不免于洴澼絖则所用之异也今子有五石之瓠何不虑以为大樽而浮于江湖而忧其瓠落无所容则夫子犹有蓬之心也夫

庄子·内篇·逍遥游(19)
惠子谓庄子曰吾有大树人谓之樗其大本拥肿而不中绳墨其小枝卷曲而不中规矩立之涂匠人不顾今子之言大而无用众所同去也庄子曰子独不见狸狌乎卑身而伏以候敖者东西跳梁不辟高下

庄子·内篇·逍遥游(20)
中于机辟死于罔罟今夫斄牛其大若垂天之云此能为大矣而不能执鼠今子有大树患其无用何不树之于无何有之乡广莫之野彷徨乎无为其侧逍阴寝卧其下不夭斤斧物无害者无所可用安所困苦哉

庄子·内篇·齐物论(1)
南郭子綦隐机而坐仰天而嘘苔焉似丧其耦颜成子游立侍乎前曰何居乎形固可使如槁木而心固可使如死灰乎今之隐机者

庄子·内篇·齐物论(2)
非昔之隐机者也子綦曰偃不亦善乎而问之也今者吾丧我汝知之乎女闻人籁而未闻地籁女闻地籁而不闻天籁夫

庄子·内篇·齐物论(3)
子游曰敢问其方子綦曰夫大块噫气其名为风是唯无作作则万窍怒呺而独不闻之翏翏乎山林之畏隹大木百围之窍穴似鼻似口似耳似枅似圈似臼似洼者

庄子·内篇·齐物论(4)
似污者激者謞者叱者吸者叫者譹者宎者咬者前者唱于而随者唱喁泠风则小和飘风则大和厉风济则众窍为虚而独不见之调调之刁刁乎

庄子·内篇·齐物论(5)
子游曰地籁则众窍是已人籁则比竹是已敢问天籁子綦曰夫吹万不同而使其自己也咸其自取怒者其谁邪

庄子·内篇·齐物论(6)
大知闲闲小知间间大言炎炎小言詹詹其寐也魂交其觉也形开与接为构日以心斗缦者窖者密者小恐惴惴大恐缦缦其发若机栝

庄子·内篇·齐物论(7)
其司是非之谓也其留如诅盟其守胜之谓也其杀如秋冬以言其日消也其溺之所为之不可使复之也其厌也如缄以言其老洫也近死之心

庄子·内篇·齐物论(8)
莫使复阳也喜怒哀乐虑叹变蜇姚佚启态乐出虚蒸成菌日夜相代乎前而莫知其所萌已乎已乎旦暮得此其所由以生乎

庄子·内篇·齐物论(9)
非彼无我非我无所取是亦近矣而不知其所为使若有真宰而特不得其朕可行己信而不见其形有情而无形百孩九窍六藏赅而存焉吾谁与为亲汝皆说之乎其有私焉如是皆有为臣妾乎

庄子·内篇·齐物论(10)
其臣妾不足以相治乎其递相为君臣乎其有真君存焉如求得其情与不得无益损乎其真一受其成形不亡以待尽与物相刃相靡其行尽如驰而莫之能止不亦悲乎终身役役而不见其成功

庄子·内篇·齐物论(11)
苶然疲役而不知其所归可不哀邪人谓之不死奚益其形化其心与之然可不谓大哀乎人之生也固若是芒乎其我独芒而人亦有不芒者乎

庄子·内篇·齐物论(12)
夫随其成心而师之谁独且无师乎奚必知代而自取者有之愚者与有焉未成乎心而有是非是今日适越而昔至也是以无有为有无有为有虽有神禹且不能知吾独且奈何哉

庄子·内篇·齐物论(13)
夫言非吹也言者有言其所言者特未定也果有言邪其未尝有言邪其以为异于鷇音亦有辩乎其无辩乎道恶乎隐而有真伪言恶乎隐而有是非道恶乎往而不存

庄子·内篇·齐物论(14)
言恶乎存而不可道隐于小成言隐于荣华故有儒墨之是非以是其所非而非其所是欲是其所非而非其所是则莫若以明

庄子·内篇·齐物论(15)
物无非彼物无非是自彼则不见自知则知之故曰彼出于是是亦因彼彼是方生之说也虽然方生方死方死方生方可方不可方不可方可因是因非因非因是是以圣人不由而照之于天

庄子·内篇·齐物论(16)
亦因是也是亦彼也彼亦是也彼亦一是非此亦一是非果且有彼是乎哉果且无彼是乎哉彼是莫得其偶谓之道枢枢始得其环中以应无穷是亦一无穷非亦一无穷也故曰莫若以明

庄子·内篇·齐物论(17)
以指喻指之非指不若以非指喻指之非指也以马喻马之非马不若以非马喻马之非马也天地一指也万物一马也

庄子·内篇·齐物论(18)
可乎可不可乎不可道行之而成物谓之而然恶乎然然于然恶乎不然不然于不然物固有所然物固有所可无物不然无物不可故为是举莛与楹厉与西施恢诡谲怪道通为一

庄子·内篇·齐物论(19)
其分也成也其成也毁也凡物无成与毁复通为一唯达者知通为一为是不用而寓诸庸庸也者用也用也者通也通也者得也适得而几矣因是已已而不知其然谓之道劳神明为一而不知其同也

庄子·内篇·齐物论(20)
谓之朝三何谓朝三狙公赋芧曰朝三而暮四众狙皆怒曰然则朝四而暮三众狙皆悦名实未亏而喜怒为用亦因是也是以圣人和之以是非而休乎天钧是之谓两行

庄子·内篇·齐物论(21)
古之人其知有所至矣恶乎至有以为未始有物者至矣尽矣不可以加矣其次以为有物矣而未始有封也其次以为有封焉而未始有是非也是非之彰也

庄子·内篇·齐物论(22)
道之所以亏也道之所以亏爱之所以成果且有成与亏乎哉果且无成与亏乎哉有成与亏故昭氏之鼓琴也无成与亏故昭氏之不鼓琴也昭文之鼓琴也

庄子·内篇·齐物论(23)
师旷之枝策也惠子之据梧也三子之知几乎皆其盛者也故载之末年唯其好之也以异于彼其好之也欲以明之彼非所明而明之故以坚白之昧终

庄子·内篇·齐物论(24)
而其子又以文之纶终终身无成若是而可谓成乎虽我亦成也若是而不可谓成乎物与我无成也是故滑疑之耀圣人之所图也为是不用而寓诸庸此之谓以明

庄子·内篇·齐物论(25)
今且有言于此不知其与是类乎其与是不类乎类与不类相与为类则与彼无以异矣虽然请尝言之有始也者有未始有始也者有未始有夫未始有始也者有有也者有无也者有未始有无也者

庄子·内篇·齐物论(26)
有未始有夫未始有无也者俄而有无矣而未知有无之果孰有孰无也今我则已有有谓矣而未知吾所谓之其果有谓乎其果无谓乎

庄子·内篇·齐物论(27)
夫天下莫大于秋豪之末而太山为谢莫寿乎殇子而彭祖为夭天地与我并生而万物与我为一既已为一矣且得有言乎既已谓之一矣且得无言乎

庄子·内篇·齐物论(28)
一与言为二二与一为三自此以往巧历不能得而况其凡乎故自无适有以至于三而况自有适有乎无适焉因是已

庄子·内篇·齐物论(29)
夫道未始有封言未始有常为是而有畛也请言其畛有左有右有伦有义有分有辩有竞有争此之谓八德六合之外圣人存而不论六合之内圣人论而不议春秋经世先王之志圣人议而不辩

庄子·内篇·齐物论(30)
故分也者有不分也辩也者有不辩也曰何也圣人怀之众人辩之以相示也故曰辩也者有不见也夫大道不称大辩不言大仁不仁大廉不谦大勇不忮道昭而不道言辩而不及

庄子·内篇·齐物论(31)
仁常而不成廉清而不信勇忮而不成五者圆而几向方矣故知止其所不知至矣孰知不言之辩不道之道若有能知此之谓天府注焉而不满酌焉而不竭而不知其所由来此之谓葆光

庄子·内篇·齐物论(32)
故昔者尧问于舜曰我欲伐宗脍胥敖南面而不释然其故何也舜曰夫三子者犹存乎蓬艾之间若不释然何哉昔者十日并出万物皆照而况德之进乎日者乎

庄子·内篇·齐物论(33)
啮缺问乎王倪曰子知物之所同是乎曰吾恶乎知之子知子之所不知邪曰吾恶乎知之然则物无知邪曰吾恶乎知之虽然尝试言之庸讵知吾所谓知之非不知邪庸讵知吾所谓不知之非知邪

庄子·内篇·齐物论(34)
且吾尝试问乎女民湿寝则腰疾偏死鳅然乎哉木处则惴栗恂惧猨猴然乎哉三者孰知正处民食刍豢麋鹿食荐虮蛆甘带鸱鸦耆鼠四者孰知正味猿犹狙以为雌麋与鹿交鳅与鱼游

庄子·内篇·齐物论(35)
毛嫱丽姬人之所美也鱼见之深入鸟见之高飞麋鹿见之决骤四者孰知天下之正色哉自我观之仁义之端是非之涂樊然淆乱吾恶能知其辩啮缺曰子不利害

庄子·内篇·齐物论(36)
则至人固不知利害乎王倪曰至人神矣大泽焚而不能热河汉冱而不能寒疾雷破山飘风振海而不能惊若然者乘云气骑日月而游乎四海之外死生无变于己而况利害之端乎

庄子·内篇·齐物论(37)
瞿鹊子问乎长梧子曰吾闻诸夫子圣人不从事于务不就利不违害不喜求不缘道无谓有谓有谓无谓而游乎尘垢之外夫子以为孟浪之言而我以为妙道之行也吾子以为奚若

庄子·内篇·齐物论(38)
长梧子曰是皇帝之所听荧也而丘也何足以知之且女亦大早计见卵而求时夜见弹而求鸮炙予尝为女妄言之女以妄听之奚旁日月挟宇宙为其吻合

庄子·内篇·齐物论(39)
置其滑涽以隶相尊众人役役圣人愚钝参万岁而一成纯万物尽然而以是相蕴予恶乎知说生之非惑邪予恶乎知恶死之非弱丧而不知归者邪

庄子·内篇·齐物论(40)
丽之姬艾封人之子也晋国之始得之也涕泣沾襟及其至于王所与王同筐床食刍豢而后悔其泣也予恶乎知夫死者不悔其始之蕲生乎梦饮酒者旦而哭泣

庄子·内篇·齐物论(41)
梦哭泣者旦而田猎方其梦也不知其梦也梦之中又占其梦焉觉而后知其梦也且有大觉而后知此其大梦也而愚者自以为觉窃窃然知之君乎牧乎固哉

庄子·内篇·齐物论(42)
丘也与女皆梦也予谓女梦亦梦也是其言也其名为吊诡万世之后而一遇大圣知其解者是旦暮遇之也

庄子·内篇·齐物论(43)
既使我与若辩矣若胜我我不若胜若果是也我果非也邪我胜若若不吾胜我果是也而果非也邪其或是也其或非也邪其俱是也其俱非也邪

庄子·内篇·齐物论(44)
我与若不能相知也则人固受其黮闇吾谁使正之使同乎若者正之既与若同矣恶能正之使同乎我者正之既同乎我矣恶能正之

庄子·内篇·齐物论(45)
使异乎我与若者正之既异乎我与若矣恶能正之使同乎我与若者正之既同乎我与若矣恶能正之然则我与若与人俱不能相知也而待彼也邪

庄子·内篇·齐物论(46)
何谓和之以天倪曰是不是然不然是若果是也则是之异乎不是也亦无辩然若果然也则然之异乎不然也亦无辩化声之相待若其不相待和之以天倪因之以曼衍所以穷年也忘年忘义振于无竟故寓诸无竟

庄子·内篇·齐物论(47)
罔两问景曰曩子行今子止曩子坐今子起何其无特操与景曰吾有待而然者邪吾所待又有待而然者邪吾待蛇蜉蜩翼邪恶识所以然恶识所以不然

庄子·内篇·齐物论(48)
昔者庄周梦为胡蝶栩栩然胡蝶也自喻适志与不知周也俄然觉则蘧蘧然周也不知周之梦为胡蝶与胡蝶之梦为周与周与胡蝶则必有分矣此之谓物化

庄子·内篇·养生主(1)
吾生也有涯而知也无涯以有涯随无涯殆已已而为知者殆而已矣为善无近名为恶无近刑缘督以为经可以保身可以全生可以养亲可以尽年

庄子·内篇·养生主(2)
夫生以养存则养生者理之极也若乃养过其极以养伤生非养生之主也所禀之分各有极也

庄子·内篇·养生主(3)
夫举重携轻而神气自若此力之所限也而尚名好胜者虽复绝膂犹未足以慊其愿此知之无涯也故知之为名生于失当而灭于冥极冥极者

庄子·内篇·养生主(4)
任其至分而无毫铢之加是故虽负万钧苟当其所能则忽然不知重之在身虽应万机泯然不觉事之在己此养生之主也

庄子·内篇·养生主(5)
以有限之性寻无极之知安得而不困哉已困于知而不知止又为知以救之斯养而伤之者真大殆也

庄子·内篇·养生主(6)
忘善恶而居中任万物之自为闷然与至当为一故刑名远己而全理在身也顺中以为常也养亲以适苟得中而冥度则事事无不可也夫养生非求过分盖全理尽年而已矣

庄子·内篇·养生主(7)
庖丁为文惠君解牛手之所触肩之所倚足之所履膝之所踦砉然响然奏刀騞然莫不中音合于桑林之舞乃中经首之会文惠君曰嘻善哉技盖至此乎

庄子·内篇·养生主(8)
言其因便施巧无不闲解尽理之甚既适牛理又合音节

庄子·内篇·养生主(9)
庖丁释刀对曰臣之所好者道也进乎技矣始臣之解牛之时所见无非全牛者三年之后未尝见全牛也方今之时臣以神遇而不以目视官知止而神欲行依乎天理批大却导大窾

庄子·内篇·养生主(10)
因其固然技经肯綮之未尝微碍而况大軱乎良庖岁更刀割也族庖月更刀折也今臣之刀十九年矣所解数千牛矣而刀刃若新发于硎彼节者有闲而刀刃者无厚以无厚入有闲

庄子·内篇·养生主(11)
恢恢乎其于游刃必有余地矣是以十九年而刀刃若新发于硎虽然每至于族吾见其难为怵然为戒视为止行为迟动刀甚微謋然已解牛不知其死也如土委地提刀而立为之而四顾为之踌躇满志善刀而藏之

庄子·内篇·养生主(12)
直寄道理于技耳所好者非技也未能见其理闲但见其理闲也司察之官废纵心而顺理不横截也有际之处因而批之令离节解窾空就导令殊刀不妄加

庄子·内篇·养生主(13)
技之妙也常游刃于空未尝经概于微碍也軱戾大骨衄刀刃也不中其理闲也中骨而折刀也硎砥石也交错聚结为族不复属目于他物也

庄子·内篇·养生主(14)
徐其手也得其宜则用力少理解而无刀迹若聚土也逸足容豫自得之谓拭刀而韬之也文惠君曰善哉吾闻庖丁之言得养生焉以刀可养故知生亦可养

庄子·内篇·养生主(15)
公文轩见右师而惊曰是何人也恶乎介也天与其人与曰天也非人也天之生是使独也人之貌有与也以是知其天也非人也

庄子·内篇·养生主(16)
介偏刖之名知之所无柰何天也犯其所知人也偏刖曰独夫师一家之知而不能两存其足则是知之无所柰何若以右师之知而必求两全则心神内困而形骸外弊矣岂直偏刖而已哉

庄子·内篇·养生主(17)
两足共行曰有与有与之貌未有疑其非命也以有与者命也故知独者亦非我也是以达生之情者不务生之所无以为达命之情者不务命之所无柰何也全其自然而已

庄子·内篇·养生主(18)
泽雉十步一啄百步一饮不蕲畜乎樊中神虽王不善也蕲求也樊所以笼雉也夫俯仰乎天地之间逍阴自得之程养生之妙处也又何求于入笼而服养哉

庄子·内篇·养生主(19)
夫始乎适而未尝不适者忘适也雉心神长王志气盈豫而自放于清旷之地忽然不觉善之为善也老聃死秦失吊之三号而出弟子曰非夫子之友邪曰然然则吊焉若此可乎

庄子·内篇·养生主(20)
人吊亦吊人号亦号怪其不倚户观化乃至三号也

庄子·内篇·养生主(21)
曰然始也吾以为其人也而今非也向吾入而吊焉有老者哭之如哭其子少者哭之如哭其母彼其所以会之必有不蕲言而言不蕲哭而哭者是遁天倍情忘其所受

庄子·内篇·养生主(22)
古者谓之遁天之刑适来夫子时也适去夫子顺也安时而处顺哀乐不能入也古者谓是帝之县解

庄子·内篇·养生主(23)
至人无情与众号耳故若斯可也天性所受各有本分不可逃亦不可加夫逃遁天理倍加俗情哀乐经怀心灵困苦有同捶楚宁非刑戮古之达人有如此议

庄子·内篇·养生主(24)
时自生也理当死也夫哀乐生于失得者也今玄通合变之士无时而不安无顺而不处冥然与造化为一则无往而非我矣将何得何失孰死孰生哉故任其所受而哀乐无所错其闲矣

庄子·内篇·养生主(25)
以有系者为县则无系者县解也县解而性命之情得矣此养生之要也指穷于为薪火传也不知其尽也

庄子·内篇·养生主(26)
穷尽也为薪犹前薪也前薪以指指尽前薪之理故火传而不灭心得纳养之中故命续而不绝明夫养生乃生之所以生也

庄子·内篇·养生主(27)
夫时不再来今不一停故人之生也一息一得耳向息非今息故纳养而命续前火非后火故为薪而火传火传而命续由夫养得其极也世岂知其绝更生哉
