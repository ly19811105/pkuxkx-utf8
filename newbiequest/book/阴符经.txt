阴符经#6#

阴符经(1)
观天之道执天之行尽矣天有五贼见之者昌五贼在心施行于天宇宙在乎手万化生乎身天性人也人心机也立天之道以定人也天发杀机易星易宿地发杀机龙蛇起陆人发杀机天地反覆天人合发万化定基

阴符经(2)
性有巧拙可以伏藏九窍之邪在乎三要可以动静火生于木祸发必克好生于国时动必溃知之修炼谓之圣人天生天杀道之理也天地万物之盗万物人之盗人万物之盗三盗既宜三才既安

阴符经(3)
故曰食其时百骸理动其机万化安人知其神之神不知不神所以神也日月有数小大有定圣动生焉神明出焉其盗机也天下莫能见莫能知君子得之固躬小人得之轻命

阴符经(4)
瞽者善听聋者善视绝利一源用师十倍三反昼夜用师万倍心生于物死于物机在目天之无恩而大恩生迅雷烈风莫不蠢然至乐性余至静性廉天之至私用之至公

阴符经(5)
禽之制在杰生者死之根死者生之根恩生于害害生于恩愚人以天地文理圣我以时物文理哲人以愚虞圣我以不愚虞圣人以奇其圣我以不奇其圣沉水入火自取灭亡

阴符经(6)
自然之道静故天地万物生天地之道浸故阴阳胜阴阳相推而变化顺矣圣人知自然之道不可违因而制之至静之道律历所不能契爰有奇器是生万象八卦甲子神机鬼藏阴阳相胜之术昭昭乎近乎象矣
