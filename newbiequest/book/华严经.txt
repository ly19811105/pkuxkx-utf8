华严经#311#

世主妙严品第一(1)
如是我闻一时佛在摩竭提国阿兰若法菩提场中始成正觉其地坚固金刚所成上妙宝轮及众宝华清净摩尼以为严饰诸色相海无边显现摩尼为幢

世主妙严品第一(2)
常放光明恒出妙音众宝罗网妙香华缨周匝垂布摩尼宝王变现自在雨无尽宝及众妙华分散于地宝树行列枝叶光茂佛神力故令此道场一切庄严

世主妙严品第一(3)
于中影现其菩提树高显殊特金刚为身琉璃为干众杂妙宝以为枝条宝叶扶疏垂荫如云宝华杂色分枝布影复以摩尼而为其果含辉发焰与华间列

世主妙严品第一(4)
其树周圆咸放光明于光明中雨摩尼宝摩尼宝内有诸菩萨其众如云俱时出现又以如来威神力故其菩提树恒出妙音说种种法无有尽极如来所处

世主妙严品第一(5)
宫殿楼阁广博严丽充遍十方众色摩尼之所集成种种宝华以为庄校诸庄严具流光如云从宫殿间萃影成幢无边菩萨道场众会咸集其所以能出现

世主妙严品第一(6)
诸佛光明不思议音摩尼宝王而为其网如来自在神通之力所有境界皆从中出一切众生居处屋宅皆于此中现其影像又以诸佛神力所加一念之间

世主妙严品第一(7)
悉包法界其师子座高广妙好摩尼为台莲华为网清净妙宝以为其轮众色杂华而作璎珞堂榭楼阁阶砌户牖凡诸物像备体庄严宝树枝果周回间列

世主妙严品第一(8)
摩尼光云互相照耀十方诸佛化现珠玉一切菩萨髻中妙宝悉放光明而来莹烛复以诸佛威神所持演说如来广大境界妙音遐畅无处不及

世主妙严品第一(9)
尔时世尊处于此座于一切法成最正觉智入三世悉皆平等其身充满一切世间其音普顺十方国土譬如虚空具含众像于诸境界无所分别

世主妙严品第一(10)
又如虚空普遍一切于诸国土平等随入身恒遍坐一切道场菩萨众中威光赫奕如日轮出照明世界三世所行众福大海悉已清净而恒示生

世主妙严品第一(11)
诸佛国土无边色相圆满光明遍周法界等无差别演一切法如布大云一一毛端悉能容受一切世界而无障碍各现无量神通之力教化调伏

世主妙严品第一(12)
一切众生身遍十方而无来往智入诸相了法空寂三世诸佛所有神变于光明中靡不咸睹一切佛土不思议劫所有庄严悉令显现

世主妙严品第一(13)
有十佛世界微尘数菩萨摩诃萨所共围绕其名曰普贤菩萨摩诃萨普德最胜灯光照菩萨摩诃萨普光师子幢菩萨摩诃萨普宝焰妙光菩萨摩诃萨普音功德

世主妙严品第一(14)
海幢菩萨摩诃萨普智光照如来境菩萨摩诃萨普宝髻华幢菩萨摩诃萨普觉悦意声菩萨摩诃萨普清净无荆光菩萨摩诃萨普光明相菩萨摩诃萨海月光

世主妙严品第一(15)
大明菩萨摩诃萨云音海光无垢藏菩萨摩诃萨功德宝髻智生菩萨摩诃萨功德自在王大光菩萨摩诃萨善勇猛莲华髻菩萨摩诃萨普智云日幢菩萨摩诃萨

世主妙严品第一(16)
大精进金刚脐菩萨摩诃萨香焰光幢菩萨摩诃萨大明德深美音菩萨摩诃萨大福光智生菩萨摩诃萨如是等而为上首有十佛世界微尘数此诸菩萨往昔

世主妙严品第一(17)
皆与毗卢遮那如来共集善根修菩萨行皆从如来善根海生诸波罗蜜悉已圆满慧眼明彻等观三世于诸三昧具足清净辩才如海广大无净具佛功德尊严可

世主妙严品第一(18)
敬知众生根如应化伏入法界藏智无差别证佛解脱甚深广大能随方便入于一地而以一切愿海所持恒与智俱尽未来际了达诸佛希有广大秘密之境善知

世主妙严品第一(19)
一切佛平等法已践如来普光明地入于无量三昧海门于一切处皆随现身世法所行悉同其事总持广大集众法海辩才善巧转不退轮一切如来功德大海咸

世主妙严品第一(20)
入其身一切诸佛所在国土皆随愿往已曾供养一切诸佛无边际劫欢喜无倦一切如来得菩提处常在其中亲近不舍恒以所得普贤愿海令一切众生智身具足成就如是无量功德

世主妙严品第一(21)
复有佛世界微尘数执金刚神所谓妙色那罗延执金刚神日轮速疾幢执金刚神须弥华光执金刚神清净云音执金刚神诸根美妙执金刚神可爱

世主妙严品第一(22)
乐光明执金刚神大树雷音执金刚神师子王光明执金刚神密焰胜目执金刚神莲华光摩尼髻执金刚神如是等而为上首有佛世界微尘数皆

世主妙严品第一(23)
于往昔无量劫中恒发大愿愿常亲近供养诸佛随愿所行已得圆满到于彼岸积集无边清净福业于诸三昧所行之境悉已明达获神通力随如来

世主妙严品第一(24)
住入不思议解脱境界处于众会威光特达随诸众生所应现身而示调伏一切诸佛化形所在皆随化往一切如来所住之处常勤守护

世主妙严品第一(25)
复有佛世界微尘数身众神所谓华髻庄严身众神光照十方身众神海音调伏身众神净华严髻身众神无量威仪身众神最上光严身众神净

世主妙严品第一(26)
光香云身众神守护摄持身众神普现摄取身众神不动光明身众神如是等而为上首有佛世界微尘数皆于往昔成就大愿供养承事一切诸佛

世主妙严品第一(27)
复有佛世界微尘数足行神所谓宝印手足行神莲华光足行神清净华髻足行神摄诸善见足行神妙宝星幢足行神乐吐妙音足行神栴檀树

世主妙严品第一(28)
光足行神莲华光明足行神微妙光明足行神积集妙华足行神如是等而为上首有佛世界微尘数皆于过去无量劫中亲近如来随逐不舍

世主妙严品第一(29)
复有佛世界微尘数道场神所谓净庄严幢道场神须弥宝光道场神雷音幢相道场神雨华妙眼道场神华缨光髻道场神雨宝庄严道场神勇

世主妙严品第一(30)
猛香眼道场神金刚彩云道场神莲华光明道场神妙光照耀道场神如是等而为上首有佛世界微尘数皆于过去值无量佛成就愿力广兴供养

世主妙严品第一(31)
复有佛世界微尘数主城神所谓宝峰光耀主城神妙严宫殿主城神清净喜宝主城神离忧清净主城神华灯焰眼主城神焰幢明现主城神盛

世主妙严品第一(32)
福光明主城神清净光明主城神香髻庄严主城神妙宝光明主城神如是等而为上首有佛世界微尘数皆于无量不思议劫严净如来所居宫殿

世主妙严品第一(33)
复有佛世界微尘数主地神所谓普德净华主地神坚福庄严主地神妙华严树主地神普散众宝主地神净目观时主地神妙色胜眼主地神香

世主妙严品第一(34)
毛发光主地神悦意音声主地神妙华旋髻主地神金刚严体主地神如是等而为上首有佛世界微尘数皆于往昔发深重愿愿常亲近诸佛如来同修福业

世主妙严品第一(35)
复有无量主山神所谓宝峰开华主山神华林妙髻主山神高幢普照主山神离尘净髻主山神光照十方主山神大力光明主山

世主妙严品第一(36)
神威光普胜主山神微密光轮主山神普眼现见主山神金刚密眼主山神如是等而为上首其数无量皆于诸法得清净眼

世主妙严品第一(37)
复有不可思议数主林神所谓布华如云主林神擢干舒光主林神生芽发曜主林神吉祥净叶主林神垂布焰藏主林神清净光明主

世主妙严品第一(38)
林神可意雷音主林神光香普遍主林神妙光回曜主林神华果光味主林神如是等而为上首不思议数皆有无量可爱光明

世主妙严品第一(39)
复有无量主药神所谓吉祥主药神栴檀林主药神清净光明主药神名称普闻主药神毛孔光明主药神普治清净主药神大

世主妙严品第一(40)
发吼声主药神蔽日光幢主药神明见十方主药神益气明目主药神如是等而为上首其数无量性皆离垢仁慈佑物

世主妙严品第一(41)
复有无量主稼神所谓柔软胜味主稼神时华净光主稼神色力勇健主稼神增长精气主稼神普生根果主稼神妙严环髻主稼

世主妙严品第一(42)
神润泽净华主稼神成就妙香主稼神见者爱乐主稼神离垢净光主稼神如是等而为上首其数无量莫不皆得大喜成就

世主妙严品第一(43)
复有无量主河神所谓普发迅流主河神普洁泉涧主河神离尘净眼主河神十方遍吼主河神救护众生主河神无热净光主

世主妙严品第一(44)
河神普生欢喜主河神广德胜幢主河神光照普世主河神海德光明主河神如是等而为上首有无量数皆勤作意利益众生

世主妙严品第一(45)
复有无量主海神所谓出现宝光主海神成金刚幢主海神远尘离垢主海神普水宫殿主海神吉祥宝月主海神妙华龙髻主海神普

世主妙严品第一(46)
持光味主海神宝焰华光主海神金刚妙髻主海神海潮雷声主海神如是等而为上首其数无量悉以如来功德大海充满其身

世主妙严品第一(47)
复有无量主水神所谓普兴云幢主水神海潮云音主水神妙色轮髻主水神善巧漩澓主水神离垢香积主水神福桥光音主水神知

世主妙严品第一(48)
足自在主水神净喜善音主水神普现威光主水神吼音遍海主水神如是等而为上首其数无量常勤救护一切众生而为利益

世主妙严品第一(49)
复有无数主火神所谓普光焰藏主火神普集光幢主火神大光普照主火神众妙宫殿主火神无锯髻主火神种种焰眼主火神十方宫殿

世主妙严品第一(50)
如须弥山主火神威光自在主火神光明破暗主火神雷音电光主火神如是等而为上首不可称数皆能示现种种光明令诸众生热恼除灭

世主妙严品第一(51)
复有无量主风神所谓无碍光明主风神普现勇业主风神飘击云幢主风神净光庄严主风神力能竭水主风神大声遍吼主风

世主妙严品第一(52)
神树杪垂髻主风神所行无碍主风神种种宫殿主风神大光普照主风神如是等而为上首其数无量皆勤散灭我慢之心

世主妙严品第一(53)
复有无量主空神所谓净光普照主空神普游深广主空神生吉祥风主空神离障安住主空神广步妙髻主空神无碍光焰主空

世主妙严品第一(54)
神无碍胜力主空神离垢光明主空神深远妙音主空神光遍十方主空神如是等而为上首其数无量心皆离垢广大明洁

世主妙严品第一(55)
复有无量主方神所谓遍住一切主方神普现光明主方神光行庄严主方神周行不碍主方神永断迷惑主方神普游净空主方神大云幢

世主妙严品第一(56)
音主方神髻目无乱主方神普观世业主方神周遍游览主方神如是等而为上首其数无量能以方便普放光明恒照十方相续不绝

世主妙严品第一(57)
复有无量主夜神所谓普德净光主夜神喜眼观世主夜神护世精气主夜神寂静海音主夜神普现吉祥主夜神普发树华主夜

世主妙严品第一(58)
神平等护育主夜神游戏快乐主夜神诸根常喜主夜神出生净福主夜神如是等而为上首其数无量皆勤修习以法为乐

世主妙严品第一(59)
复有无量主昼神所谓示现宫殿主昼神发起慧香主昼神乐胜庄严主昼神香华妙光主昼神普集妙药主昼神乐作喜目主昼神普现诸

世主妙严品第一(60)
方主昼神大悲光明主昼神善根光照主昼神妙华璎珞主昼神如是等而为上首其数无量皆于妙法能生信解恒共精勤严饰宫殿

世主妙严品第一(61)
复有无量阿修罗王所谓罗睺阿修罗王毗摩质多罗阿修罗王巧幻术阿修罗王大眷属阿修罗王大力阿修罗王遍照阿修罗王坚固行妙

世主妙严品第一(62)
庄严阿修罗王广大因慧阿修罗王出现胜德阿修罗王妙好音声阿修罗王如是等而为上首其数无量悉已精勤摧伏我慢及诸烦恼

世主妙严品第一(63)
复有不可思议数迦楼罗王所谓大速疾力迦楼罗王无能坏宝髻迦楼罗王清净速疾迦楼罗王心不退转迦楼罗王大海处摄持力迦楼罗王坚固净光迦

世主妙严品第一(64)
楼罗王巧严冠髻迦楼罗王普捷示现迦楼罗王普观海迦楼罗王普音广目迦楼罗王如是等而为上首不思议数悉已成就大方便力普能救摄一切众生

世主妙严品第一(65)
复有无量紧那罗王所谓善慧光明天紧那罗王妙华幢紧那罗王种种庄严紧那罗王悦意吼声紧那罗王宝树光明紧那罗王见者欣乐紧那罗王最

世主妙严品第一(66)
胜光庄严紧那罗王微妙华幢紧那罗王动地力紧那罗王摄伏恶众紧那罗王如是等而为上首其数无量皆勤精进观一切法心恒快乐自在游戏

世主妙严品第一(67)
复有无量摩睺罗伽王所谓善慧摩睺罗伽王清净威音摩睺罗伽王胜慧庄严髻摩睺罗伽王妙目主摩睺罗伽王如灯幢为众所归摩睺罗伽王最胜光明幢摩睺罗伽

世主妙严品第一(68)
王师子臆摩睺罗伽王众妙庄严音摩睺罗伽王须弥坚固摩睺罗伽王可爱乐光明摩睺罗伽王如是等而为上首其数无量皆勤修习广大方便令诸众生永割痴网

世主妙严品第一(69)
复有无量夜叉王所谓毗沙门夜叉王自在音夜叉王严持器仗夜叉王大智慧夜叉王焰眼主夜叉王金刚眼夜叉王勇健臂夜叉王勇敌大军夜叉王富资财夜叉王力坏高山夜叉王如是等而为上首其数无量皆勤守护一切众生

世主妙严品第一(70)
复有无量诸大龙王所谓毗楼博叉龙王娑竭罗龙王云音妙幢龙王焰口海光龙王普高云幢龙王德叉迦龙王无边步龙王清净色龙王普运大声龙王无热恼龙王如是等而为上首其数无量莫不勤力兴云布雨令诸众生热恼消灭

世主妙严品第一(71)
复有无量鸠槃荼王所谓增长鸠槃荼王龙主鸠槃荼王善庄严幢鸠槃荼王普饶益行鸠槃荼王甚可怖畏鸠槃荼王美目端严鸠槃荼王高

世主妙严品第一(72)
峰慧鸠槃荼王勇健臂鸠槃荼王无边净华眼鸠槃荼王广大天面阿修罗眼鸠槃荼王如是等而为上首其数无量皆勤修学无碍法门放大光明

世主妙严品第一(73)
复有无量乾闼婆王所谓持国乾闼婆王树光乾闼婆王净目乾闼婆王华冠乾闼婆王普音乾闼婆王乐摇动妙目乾闼婆王妙音师子幢乾闼

世主妙严品第一(74)
婆王普放宝光明乾闼婆王金刚树华幢乾闼婆王乐普现庄严乾闼婆王如是等而为上首其数无量皆于大法深生信解欢喜爱重勤修不倦

世主妙严品第一(75)
复有无量月天子所谓月天子华王髻光明天子众妙净光明天子安乐世间心天子树王眼光明天子示现清净光天子普游不动光天子星宿王自在天子净觉月天子大威德光明天子如是等而为上首其数无量皆勤显发众生心宝

世主妙严品第一(76)
复有无量日天子所谓日天子光焰眼天子须弥光可畏敬幢天子离垢宝庄严天子勇猛不退转天子妙华缨光明天子最胜幢

世主妙严品第一(77)
光明天子宝髻普光明天子光明眼天子持胜德天子普光明天子如是等而为上首其数无量皆勤修习利益众生增其善根

世主妙严品第一(78)
复有无量三十三天王所谓释迦因陀罗天王普称满音天王慈目宝髻天王宝光幢名称天王发生喜乐髻天王可爱乐正念天王须弥胜

世主妙严品第一(79)
音天王成就念天王可爱乐净华光天王智日眼天王自在光明能觉悟天王如是等而为上首其数无量皆勤发起一切世间广大之业

世主妙严品第一(80)
复有无量须夜摩天王所谓善时分天王可爱乐光明天王无尽慧功德幢天王善变化端严天王总持大光明天王不思议智

世主妙严品第一(81)
慧天王轮脐天王光焰天王光照天王普观察大名称天王如是等而为上首其数无量皆勤修习广大善根心常喜足

世主妙严品第一(82)
复有不可思议数兜率陀天王所谓知足天王喜乐海髻天王最胜功德幢天王寂静光天王可爱乐妙目天王宝峰净月天王最

世主妙严品第一(83)
胜勇健力天王金刚妙光明天王星宿庄严幢天王可爱乐庄严天王如是等而为上首不思议数皆勤念持一切诸佛所有名号

世主妙严品第一(84)
复有无量化乐天王所谓善变化天王寂静音光明天王变化力光明天王庄严主天王念光天王最上云音天王众妙最胜

世主妙严品第一(85)
光天王妙髻光明天王成就喜慧天王华光髻天王普见十方天王如是等而为上首其数无量皆勤调伏一切众生令得解脱

世主妙严品第一(86)
复有无数他化自在天王所谓得自在天王妙目主天王妙冠幢天王勇猛慧天王妙音句天王妙光幢天王寂静境界门天王

世主妙严品第一(87)
妙轮庄严幢天王华蕊慧自在天王因陀罗力妙庄严光明天王如是等而为上首其数无量皆勤修习自在方便广大法门

世主妙严品第一(88)
复有不可数大梵天王所谓尸弃天王慧光天王善慧光明天王普云音天王观世言音自在天王寂静光明眼天王光遍十方

世主妙严品第一(89)
天王变化音天王光明照耀眼天王悦意海音天王如是等而为上首不可称数皆具大慈怜愍众生舒光普照令其快乐

世主妙严品第一(90)
复有无量光音天王所谓可爱乐光明天王清净妙光天王能自在音天王最胜念智天王可爱乐清净妙音天王善思惟音天王

世主妙严品第一(91)
普音遍照天王甚深光音天王无垢称光明天王最胜净光天王如是等而为上首其数无量皆足大寂静喜乐无碍法门

世主妙严品第一(92)
复有无量遍净天王所谓清净名称天王最胜见天王寂静德天王须弥音天王净念眼天王可爱乐最胜光照天王世间自在主天王光焰

世主妙严品第一(93)
自在天王乐思惟法变化天王变化幢天王星宿音妙庄严天王如是等而为上首其数无量悉已安足大法门于诸世间勤作利益

世主妙严品第一(94)
复有无量广果天王所谓爱乐法光明幢天王清净庄严海天王最胜慧光明天王自在智慧幢天王乐寂静天王普智眼天王乐旋

世主妙严品第一(95)
慧天王善种慧光明天王无垢寂静光天王广大清净光天王如是等而为上首其数无量莫不皆以寂静之法而为宫殿安住其中

世主妙严品第一(96)
复有无数大自在天王所谓妙焰海天王自在名称光天王清净功德眼天王可爱乐大慧天王不动光自在天王妙庄严眼天王善

世主妙严品第一(97)
思惟光明天王可爱乐大智天王普音庄严幢天王极精进名称光天王如是等而为上首不可称数皆勤观察无相之法所行平等

世主妙严品第一(98)
尔时如来道场众海悉已云集无边品类周匝遍满形色部从各各差别随所来方亲近世尊一心瞻仰此诸众会已离一切烦恼心垢及其余习摧重障山

世主妙严品第一(99)
见佛无碍如是皆以毗卢遮那如来往昔之时于劫海中修菩萨行以四摄事而曾摄受一一佛所种善根时皆已善摄种种方便教化成熟令其安立一切

世主妙严品第一(100)
智道种无量善获众大福悉已入于方便愿海所行之行具足清净于出离道已能善出常见于佛分明照了以胜解力入于如来功德大海得于诸佛解脱之门游戏神通所谓

世主妙严品第一(101)
妙焰海大自在天王得法界虚空界寂静方便力解脱门自在名称光天王得普观一切法悉自在解脱门清净功德眼天王得知一切法不生不灭不

世主妙严品第一(102)
来不去无功用行解脱门可爱乐大慧天王得现见一切法真实相智慧海解脱门不动光自在天王得与众生无边安乐大方便定解脱门妙庄严眼

世主妙严品第一(103)
天王得令观寂静法灭诸痴暗怖解脱门善思惟光明天王得善入无边境界不起一切诸有思惟业解脱门可爱乐大智天王得普往十方说法而不

世主妙严品第一(104)
动无所依解脱门普音庄严幢天王得入佛寂静境界普现光明解脱门名称光善精进天王得住自所悟处而以无边广大境界为所缘解脱门

世主妙严品第一(105)
尔时妙焰海天王承佛威力普观一切自在天众而说颂言佛身普遍诸大会充满法界无穷尽寂灭无性不可取为救世间而出现如来法王出世间能然照世妙法灯

世主妙严品第一(106)
境界无边亦无尽此自在名之所证佛不思议离分别了相十方无所有为世广开清净道如是净眼能观见如来智慧无边际一切世间莫能测永灭众生痴暗心

世主妙严品第一(107)
大慧入此深安住如来功德不思议众生见者烦恼灭普使世间获安乐不动自在天能见众生痴暗常迷覆如来为说寂静法是则照世智慧灯妙眼能知此方便

世主妙严品第一(108)
如来清净妙色身普现十方无有比此身无性无依处善思惟天所观察如来音声无限碍堪受化者靡不闻而佛寂然恒不动此乐智天之解脱寂静解脱天人主

世主妙严品第一(109)
十方无处不现前光明照耀满世间此无碍法严幢见佛于无边大劫海为众生故求菩提种种神通化一切名称光天悟斯法

世主妙严品第一(110)
复次可爱乐法光明幢天王得普观一切众生根为说法断疑解脱门净庄严海天王得随忆念令见佛解脱门最胜慧光明天王得法性平等

世主妙严品第一(111)
无所依庄严身解脱门自在智慧幢天王得了知一切世间法一念中安立不思议庄严海解脱门乐寂静天王得于一毛孔现不思议佛刹无

世主妙严品第一(112)
障碍解脱门普智眼天王得入普门观察法界解脱门乐旋慧天王得为一切众生种种出现无边劫常现前解脱门善种慧光明天王得观一

世主妙严品第一(113)
切世间境界入不思议法解脱门无垢寂静光天王得示一切众生出要法解脱门广大清净光天王得观察一切应化众生令入佛法解脱门

世主妙严品第一(114)
尔时可爱乐法光明幢天王承佛威力普观一切少广天无量广天广果天众而说颂言诸佛境界不思议一切众生莫能测普令其心生信解广大意乐无穷尽

世主妙严品第一(115)
若有众生堪受法佛威神力开导彼令其恒睹佛现前严海天王如是见一切法性无所依佛现世间亦如是普于诸有无依处此义胜智能观察随诸众生心所欲

世主妙严品第一(116)
佛神通力皆能现各各差别不思议此智幢王解脱海过去所有诸国土一毛孔中皆示现此是诸佛大神通爱乐寂静能宣说一切法门无尽海同会一法道场中

世主妙严品第一(117)
如是法性佛所说智眼能明此方便十方所有诸国土悉在其中而说法佛身无去亦无来爱乐慧旋之境界佛观世法如光影入彼甚深幽奥处说诸法性常寂然

世主妙严品第一(118)
善种思惟能见此佛善了知诸境界随众生根雨法雨为启难思出要门此寂静天能悟入世尊恒以大慈悲利益众生而出现等雨法雨充其器清净光天能演说

世主妙严品第一(119)
复次清净慧名称天王得了达一切众生解脱道方便解脱门最胜见天王得随一切诸天众所乐如光影普示现解脱门寂静德天王得普严净一切

世主妙严品第一(120)
佛境界大方便解脱门须弥音天王得随诸众生永流转生死海解脱门净念眼天王得忆念如来调伏众生行解脱门可爱乐普照天王得普门陀罗

世主妙严品第一(121)
尼海所流出解脱门世间自在主天王得能令众生值佛生信藏解脱门光焰自在天王得能令一切众生闻法信喜而出离解脱门乐思惟法变化天

世主妙严品第一(122)
王得入一切菩萨调伏行如虚空无边无尽解脱门变化幢天王得观众生无量烦恼普悲智解脱门星宿音妙庄严天王得放光现佛三轮摄化解脱门

世主妙严品第一(123)
尔时清净慧名称天王承佛威力普观一切少净天无量净天遍净天众而说颂言了知法性无碍者普现十方无量刹说佛境界不思议令众同归解脱海如来处世无所依

世主妙严品第一(124)
譬如光影现众国法性究竟无生起此胜见王所入门无量劫海修方便普净十方诸国土法界如如常不动寂静德天之所悟众生愚痴所覆障

世主妙严品第一(125)
盲暗恒居生死中如来示以清净道此须弥音之解脱诸佛所行无上道一切众生莫能测示以种种方便门净眼谛观能悉了如来恒以总持门

世主妙严品第一(126)
譬如刹海微尘数示教众生遍一切普照天王此能入如来出世甚难值无量劫海时一遇能令众生生信解此自在天之所得佛说法性皆无性

世主妙严品第一(127)
甚深广大不思议普使众生生净信光焰天王能善了三世如来功德满化众生界不思议于彼思惟生庆悦如是乐法能开演众生没在烦恼海

世主妙严品第一(128)
愚痴见浊甚可怖大师哀愍令永离此化幢王所观境如来恒放大光明一一光中无量佛各各现化众生事此妙音天所入门

世主妙严品第一(129)
复次可爱乐光明天王得恒受寂静乐而能降现消灭世间苦解脱门清净妙光天王得大悲心相应海一切众生喜乐藏解脱门自在音天王得一念中普

世主妙严品第一(130)
现无边劫一切众生福德力解脱门最胜念智天王得普使成住坏一切世间皆悉如虚空清净解脱门可爱乐净妙音天王得爱乐信受一切圣人法解脱

世主妙严品第一(131)
门善思惟音天王得能经劫住演说一切地义及方便解脱门演庄严音天王得一切菩萨从兜率天宫没下生时大供养方便解脱门甚深光音天王得观

世主妙严品第一(132)
察无尽神通智慧海解脱门广大名称天王得一切佛功德海满足出现世间方便力解脱门最胜净光天王得如来往昔誓愿力发生深信爱乐藏解脱门

世主妙严品第一(133)
尔时可爱乐光明天王承佛威力普观一切少光天无量光天极光天众而说颂言我念如来昔所行承事供养无边佛如本信心清净业以佛威神今悉见

世主妙严品第一(134)
佛身无相离众垢恒住慈悲哀愍地世间忧患悉使除此是妙光之解脱佛法广大无涯际一切刹海于中现如其成坏各不同自在音天解脱力佛神通力无与等

世主妙严品第一(135)
普现十方广大刹悉令严净常现前胜念解脱之方便如诸刹海微尘数所有如来咸敬奉闻法离染不唐捐此妙音天法门用佛于无量大劫海说地方便无伦匹

世主妙严品第一(136)
所说无边无有穷善思音天知此义如来神变无量门一念现于一切处降神成道大方便此庄严音之解脱威力所持能演说及现诸佛神通事随其根欲悉令净

世主妙严品第一(137)
此光音天解脱门如来智慧无边际世中无等无所著慈心应物普现前广大名天悟斯道佛昔修习菩提行供养十方一切佛一一佛所发誓心最胜光闻大欢喜

世主妙严品第一(138)
复次尸弃梵王得普住十方道场中说法而所行清净无染著解脱门慧光梵王得使一切众生入禅三昧住解脱门善思慧光明梵王得普入一切不思议法解脱门普云音梵王得

世主妙严品第一(139)
入诸佛一切音声海解脱门观世言音自在梵王得能忆念菩萨教化一切众生方便解脱门寂静光明眼梵王得现一切世间业报相各差别解脱门普光明梵王得随一切众生品

世主妙严品第一(140)
类差别皆现前调伏解脱门变化音梵王得住一切法清净相寂灭行境界解脱门光耀眼梵王得于一切有无所著无边际无依止常勤出现解脱门悦意海音梵王得常思惟观察无尽法解脱门

世主妙严品第一(141)
尔时尸弃大梵王承佛威力普观一切梵身天梵辅天梵众天大梵天众而说颂言佛身清净常寂灭光明照耀遍世间无相无行无影像譬如空云如是见

世主妙严品第一(142)
佛身如是定境界一切众生莫能测示彼难思方便门此慧光王之所悟佛刹微尘法门海一言演说尽无余如是劫海演不穷善思慧光之解脱诸佛圆音等世间

世主妙严品第一(143)
众生随类各得解而于音声不分别普音梵天如是悟三世所有诸如来趣入菩提方便行一切皆于佛身现自在音天之解脱一切众生业差别随其因感种种殊

世主妙严品第一(144)
世间如是佛皆现寂静光天能悟入无量法门皆自在调伏众生遍十方亦不于中起分别此是普光之境界佛身如空不可尽无相无碍遍十方所有应现皆如化

世主妙严品第一(145)
变化音王悟斯道如来身相无有边智慧音声亦如是处世现形无所著光耀天王入此门法王安处妙法宫法身光明无不照法性无比无诸相此海音王之解脱

世主妙严品第一(146)
复次自在天王得现前成熟无量众生自在藏解脱门善目主天王得观察一切众生乐令入圣境界乐解脱门妙宝幢冠天王得随诸众生种种欲解令起行解脱门勇猛慧天

世主妙严品第一(147)
王得普摄为一切众生所说义解脱门妙音句天王得忆念如来广大慈增进自所行解脱门妙光幢天王得示现大悲门摧灭一切憍慢幢解脱门寂静境天王得调伏一切世

世主妙严品第一(148)
间瞋害心解脱门妙轮庄严幢天王得十方无边佛随忆念悉来赴解脱门华光慧天王得随众生心念普现成正觉解脱门因陀罗妙光天王得普入一切世间大威力自在法解脱门

世主妙严品第一(149)
尔时自在天王承佛威神遍观一切自在天众而说颂言佛身周遍等法界普应众生悉现前种种教门朝诱于法自在能开悟世间所有种种乐圣寂灭乐为最胜

世主妙严品第一(150)
住于广大法性中妙眼天王观见此如来出现遍十方普应群心而说法一切疑念皆除断此妙幢冠解脱门诸佛遍世演妙音无量劫中所说法能以一言咸说尽

世主妙严品第一(151)
勇猛慧天之解脱世间所有广大慈不及如来一毫分佛慈如空不可尽此妙音天之所得一切众生慢高山十力摧殄悉无余此是如来大悲用妙光幢王所行道

世主妙严品第一(152)
慧光清净满世间若有见者除痴暗令其远离诸恶道寂静天王悟斯法毛孔光明能演说等众生数诸佛名随其所乐悉得闻此妙轮幢之解脱如来自在不可量

世主妙严品第一(153)
法界虚空悉充满一切众会皆明睹此解脱门华慧入无量无边大劫海普现十方而说法未曾见佛有去来此主光天之所悟

世主妙严品第一(154)
复次善化天王得开示一切业变化力解脱门寂静音光明天王得舍离一切攀缘解脱门变化力光明天王得普灭一切众生痴暗心令智慧圆满解脱门庄严主天王得示现

世主妙严品第一(155)
无边悦意声解脱门念光天王得了知一切佛无荆德相解脱门最上云音天王得普知过去一切劫成坏次第解脱门胜光天王得开悟一切众生智解脱门妙髻天王得舒光

世主妙严品第一(156)
疾满十方虚空界解脱门喜慧天王得一切所作无能坏精进力解脱门华光髻天王得知一切众生业所受报解脱门普见十方天王得示现不思议众生形类差别解脱门

世主妙严品第一(157)
尔时善化天王承佛威力普观一切善化天众而说颂言世间业性不思议佛为群迷悉开示巧说因缘真实理一切众生差别业种种观佛无所有十方求觅不可得

世主妙严品第一(158)
法身示现无真实此法寂音之所见佛于劫海修诸行为灭世间痴暗惑是故清净最照明此是力光心所悟世间所有妙音声无有能比如来音佛以一音遍十方

世主妙严品第一(159)
入此解脱庄严主世间所有众福力不与如来一相等如来福德同虚空此念光天所观见三世所有无量劫如其成败种种相佛一毛孔皆能现最上云音所了知

世主妙严品第一(160)
十方虚空可知量佛毛孔量不可得如是无碍不思议妙髻天王已能悟佛于曩世无量劫具修广大波罗蜜勤行精进无厌怠喜慧能知此法门业性因缘不可思

世主妙严品第一(161)
佛为世间皆演说法性本净无诸垢此是华光之入处汝应观佛一毛孔一切众生悉在中彼亦不来亦不去此普见王之所了

世主妙严品第一(162)
复次知足天王得一切佛出兴世圆满教轮解脱门喜乐海髻天王得尽虚空界清净光明身解脱门最胜功德幢天王得消灭世间苦净愿海解脱门寂静光天王

世主妙严品第一(163)
得普现身说法解脱门善目天王得普净一切众生界解脱门宝峰月天王得普化世间常现前无尽藏解脱门勇健力天王得开示一切佛正觉境界解脱门金刚妙光

世主妙严品第一(164)
天王得坚固一切众生菩提心令不可坏解脱门星宿幢天王得一切佛出兴咸亲近观察调伏众生方便解脱门妙庄严天王得一念悉知众生心随机应现解脱门

世主妙严品第一(165)
尔时知足天王承佛威力普观一切知足天众而说颂言如来广大遍法界于诸众生悉平等普应群情阐妙门令入难思清净法佛身普现于十方无著无碍不可取

世主妙严品第一(166)
种种色像世咸见此喜髻天之所入如来往昔修诸行清净大愿深如海一切佛法皆令满胜德能知此方便如来法身不思议如影分形等法界处处阐明一切法

世主妙严品第一(167)
寂静光天解脱门众生业惑所缠覆憍慢放逸心驰荡如来为说寂静法善目照知心喜庆一切世间真导师为救为归而出现普示众生安乐处峰月于此能深入

世主妙严品第一(168)
诸佛境界不思议一切法界皆周遍入于诸法到彼岸勇慧见此生欢喜若有众生堪受化闻佛功德趣菩提令祝常清净妙光于此能观察十方刹海微尘数一切

世主妙严品第一(169)
佛所皆往集恭敬供养听闻法此庄严幢之所见众生心海不思议无住无动无依处佛于一念皆明见妙庄严天斯善了

世主妙严品第一(170)
复次时分天王得发起一切众生善根令永离忧恼解脱门妙光天王得普入一切境界解脱门无尽慧功德幢天王得灭除一切患大悲轮解脱门善化端严天王得了知

世主妙严品第一(171)
三世一切众生心解脱门总持大光明天王得陀罗尼门光明忆持一切法无忘失解脱门不思议慧天王得善入一切业自性不思议方便解脱门轮脐天王得转法轮成

世主妙严品第一(172)
熟众生方便解脱门光焰天王得广大眼普观众生而往调伏解脱门光照天王得超出一切业障不随魔所作解脱门普观察大名称天王得善诱诲一切诸天众令受行心清净解脱门

世主妙严品第一(173)
尔时时分天王承佛威力普观一切时分天众而说颂言佛于无量久远劫已竭世间忧恼海广辟离尘清净道永耀众生智慧灯如来法身甚广大十方边际不可得一切方便无限量

世主妙严品第一(174)
妙光明天智能入生老病死忧悲苦逼迫世间无暂歇大师哀愍誓悉除无尽慧光能觉了佛如幻智无所碍于三世法悉明达普入众生心行中此善化天之境界

世主妙严品第一(175)
总持边际不可得辩才大海亦无尽能转清净妙法轮此是大光之解脱业性广大无穷尽智慧觉了善开示一切方便不思议如是慧天之所入转不思议妙法轮

世主妙严品第一(176)
显示修习菩提道永灭一切众生苦此是轮脐方便地如来真身本无二应物随形满世间众生各见在其前此是焰天之境界若有众生一见佛必使净除诸业障

世主妙严品第一(177)
离诸魔业永无余光照天王所行道一切众会广如海佛在其中最威耀普雨法雨润众生此解脱门名称入

世主妙严品第一(178)
复次释迦因陀罗天王得忆念三世佛出兴乃至刹成坏皆明见大欢喜解脱门普称满音天王得能令佛色身最清净广大世无能比解脱门慈目宝髻天王

世主妙严品第一(179)
得慈云普覆解脱门宝光幢名称天王得恒见佛于一切世主前现种种形相威德身解脱门发生喜乐髻天王得知一切众生城邑宫殿从何福业生解脱门

世主妙严品第一(180)
端正念天王得开示诸佛成熟众生事解脱门高胜音天王得知一切世间成坏劫转变相解脱门成就念天王得忆念当来菩萨调伏众生行解脱门净华光

世主妙严品第一(181)
天王得了知一切诸天快乐因解脱门智日眼天王得开示一切诸天子受生善根俾无痴惑解脱门自在光明天王得开悟一切诸天众令永断种种疑解脱门

世主妙严品第一(182)
尔时释迦因陀罗天王承佛威力普观一切三十三天众而说颂言我念三世一切佛所有境界悉平等如其国土坏与成以佛威神皆得见佛身广大遍十方妙色无比利群生

世主妙严品第一(183)
光明照耀靡不及此道普称能观见如来方便大慈海往劫修行极清净化导众生无有边宝髻天王斯悟了我念法王功德海世中最上无与等发生广大欢喜心

世主妙严品第一(184)
此宝光天之解脱佛知众生善业海种种胜因生大福皆令显现无有余此喜髻天之所见诸佛出现于十方普遍一切世间中观众生心示调伏正念天王悟斯道

世主妙严品第一(185)
如来智身广大眼世界微尘无不见如是普遍于十方此云音天之解脱一切佛子菩提行如来悉现毛孔中如其无量皆具足此念天王所明见世间所有安乐事

世主妙严品第一(186)
一切皆由佛出生如来功德胜无等此解脱处华王入若念如来少功德乃至一念心专仰诸恶道怖悉永除智眼于此能深悟寂灭法中大神通普应群心靡不周所有疑惑皆令断此光明王之所得

世主妙严品第一(187)
复次日天子得净光普照十方众生尽未来劫常为利益解脱门光焰眼天子得以一切随类身开悟众生令入智慧海解脱门须弥光欢喜幢天子得为一切众生主令

世主妙严品第一(188)
勤修无边净功德解脱门净宝月天子得修一切苦行深心欢喜解脱门勇猛不退转天子得无碍光普照令一切众生益其精爽解脱门妙华缨光明天子得净光普照

世主妙严品第一(189)
众生身令生欢喜信解海解脱门最胜幢光明天子得光明普照一切世间令成办种种妙功德解脱门宝髻普光明天子得大悲海现无边境界种种色相宝解脱门光

世主妙严品第一(190)
明眼天子得净治一切众生眼令见法界藏解脱门持德天子得发生清净相续心令不失坏解脱门普运行光明天子得普运日宫殿照十方一切众生令成就所作业解脱门

世主妙严品第一(191)
尔时日天子承佛威力遍观一切日天子众而说颂言如来广大智慧光普照十方诸国土一切众生咸见佛种种调伏多方便如来色相无有边随其所乐悉现身普为世间开智海

世主妙严品第一(192)
焰眼如是观于佛佛身无等无有比光明照耀遍十方超过一切最无上如是法门欢喜得为利世间修苦行往来诸有无量劫光明遍净如虚空宝月能知此方便佛演妙音无障碍

世主妙严品第一(193)
普遍十方诸国土以法滋味益群生勇猛能知此方便放光明网不思议普净一切诸含识悉使发生深信解此华缨天所入门世间所有诸光明不及佛一毛孔光

世主妙严品第一(194)
佛光如是不思议此胜幢光之解脱一切诸佛法如是悉坐菩提树王下令非道者住于道宝髻光明如是见众生盲闇愚痴苦佛欲令其生净眼是故为然智慧灯

世主妙严品第一(195)
善目于此深观察解脱方便自在尊若有曾见一供养悉使修行至于果此是德天方便力一法门中无量门无量千劫如是说所演法门广大义普运光天之所了

世主妙严品第一(196)
复次月天子得净光普照法界摄化众生解脱门华王髻光明天子得观察一切众生界令普入无边法解脱门众妙净光天子得了知一切众生心海种

世主妙严品第一(197)
种攀缘转解脱门安乐世间心天子得与一切众生不可思议乐令踊跃大欢喜解脱门树王眼光明天子得如田家作业种芽茎等随时守护令成就解

世主妙严品第一(198)
脱门出现净光天子得慈悲救护一切众生令现见受苦受乐事解脱门普游不动光天子得能持清净月普现十方解脱门星宿王自在天子得开示一

世主妙严品第一(199)
切法如幻如虚空无相无自性解脱门净觉月天子得普为一切众生起大业用解脱门大威德光明天子得普断一切疑惑解脱门

世主妙严品第一(200)
尔时月天子承佛神力普观一切月宫殿中诸天众会而说颂曰佛放光明遍世间照耀十方诸国土演不思议广大法永破众生痴惑暗境界无边无有尽于无量劫常开导

世主妙严品第一(201)
种种自在化群生华髻如是观于佛众生心海念念殊佛智宽广悉了知普为说法令欢喜此妙光明之解脱众生无有圣安乐沈迷恶道受诸苦如来示彼法性门

世主妙严品第一(202)
安乐思惟如是见如来希有大慈悲为利众生入诸有说法劝善令成就此目光天所了知世尊开阐法光明分别世间诸业性善恶所行无失坏净光见此生欢喜

世主妙严品第一(203)
佛为一切福所依譬如大地持宫室巧示离忧安隐道不动能知此方便智火大明周法界现形无数等众生普为一切开真实星宿王天悟斯道佛如虚空无自性

世主妙严品第一(204)
为利众生现世间相好庄严如影像净觉天王如是见佛身毛孔普演音法云覆世悉无余听闻莫不生欢喜如是解脱光天悟

世主妙严品第一(205)
复次持国乾闼婆王得自在方便摄一切众生解脱门树光乾闼婆王得普见一切功德庄严解脱门净目乾闼婆王得永断一切众生忧苦出生欢

世主妙严品第一(206)
喜藏解脱门华冠乾闼婆王得永断一切众生邪见惑解脱门喜步普音乾闼婆王得如云广布普荫泽一切众生解脱门乐摇动美目乾闼婆王得

世主妙严品第一(207)
现广大妙好身令一切获安乐解脱门妙音师子幢乾闼婆王得普散十方一切大名称宝解脱门普放宝光明乾闼婆王得现一切大欢喜光明清

世主妙严品第一(208)
净身解脱门金刚树华幢乾闼婆王得普滋荣一切树令见者欢喜解脱门普现庄严乾闼婆王得善入一切佛境界与众生安乐解脱门

世主妙严品第一(209)
尔时持国乾闼婆王承佛威力普观一切乾闼婆众而说颂言诸佛境界无量门一切众生莫能入善逝如空性清净普为世间开正道如来一一毛孔中功德大海皆充满

世主妙严品第一(210)
一切世间咸利乐此树光王所能见世间广大忧苦海佛能消竭悉无余如来慈愍多方便净目于此能深解十方刹海无有边佛以智光咸照耀普使涤除邪恶见

世主妙严品第一(211)
此树华王所入门佛于往昔无量劫修习大慈方便行一切世间咸慰安此道普音能悟入佛身清净皆乐见能生世间无尽乐解脱因果次第成美目于斯善开示

世主妙严品第一(212)
众生迷惑常流转愚痴障盖极坚密如来为说广大法师子幢王能演畅如来普现妙色身无量差别等众生种种方便照世间普放宝光如是见大智方便无量门

世主妙严品第一(213)
佛为群生普开阐入胜菩提真实行此金刚幢善观察一刹那中百千劫佛力能现无所动等以安乐施群生此乐庄严之解脱

世主妙严品第一(214)
复次增长鸠槃荼王得灭一切怨害力解脱门龙主鸠槃荼王得修习无边行门海解脱门庄严幢鸠槃荼王得知一切众生心所乐解脱门饶益行鸠槃荼王得普成就

世主妙严品第一(215)
清净大光明所作业解脱门可怖畏鸠槃荼王得开示一切众生安隐无畏道解脱门妙庄严鸠槃荼王得消竭一切众生爱欲海解脱门高峰慧鸠槃荼王得普现诸趣

世主妙严品第一(216)
光明云解脱门勇健臂鸠槃荼王得普放光明灭如山重障解脱门无边净华眼鸠槃荼王得开示不退转大悲藏解脱门广大面鸠槃荼王得普现诸趣流转身解脱门

世主妙严品第一(217)
尔时增长鸠槃荼王承佛威力普观一切鸠槃荼众而说颂言成就忍力世导师为物修行无量劫永离世间憍慢惑是故其身最严净佛昔普修诸行海教化十方无量众

世主妙严品第一(218)
种种方便利群生此解脱门龙主得佛以大智救众生莫不明了知其心种种自在而调伏严幢见此生欢喜神通应现如光影法轮真实同虚空如是处世无央劫

世主妙严品第一(219)
此饶益王之所证众生痴翳常蒙惑佛光照现安隐道为作救护令除苦可畏能观此法门欲海漂沦具众苦智光普照灭无余既除苦已为说法此妙庄严之所悟

世主妙严品第一(220)
佛身普应无不见种种方便化群生音如雷震雨法雨如是法门高慧入清净光明不唐发若遇必令消重障演佛功德无有边勇臂能明此深理为欲安乐诸众生

世主妙严品第一(221)
修习大悲无量劫种种方便除众苦如是净华之所见神通自在不思议其身普现遍十方而于一切无来去此广面王心所了

世主妙严品第一(222)
复次毗楼博叉龙王得消灭一切诸龙趣炽然苦解脱门娑竭罗龙王得一念中转自龙形示现无量众生身解脱门云音幢龙王得于一切诸有趣中以清

世主妙严品第一(223)
净音说佛无边名号海解脱门焰口龙王得普现无边佛世界建立差别解脱门焰龙王得一切众生瞋痴盖缠如来慈愍令除灭解脱门云幢龙王得开示

世主妙严品第一(224)
一切众生大喜乐福德海解脱门德叉迦龙王得以清净救护音灭除一切怖畏解脱门无边步龙王得示现一切佛色身及住劫次第解脱门清净色速疾

世主妙严品第一(225)
龙王得出生一切众生大爱乐欢喜海解脱门普行大音龙王得示现一切平等悦意无碍音解脱门无热恼龙王得以大悲普覆云灭一切世间苦解脱门

世主妙严品第一(226)
尔时毗楼博叉龙王承佛威力普观一切诸龙众已即说颂言汝观如来法常尔一切众生咸利益能以大慈哀愍力拔彼畏涂沦坠者一切众生种种别于一毛端皆示现

世主妙严品第一(227)
神通变化满世间娑竭如是观于佛佛以神通无限力广演名号等众生随其所乐普使闻如是云音能悟解无量无边国土众佛能令入一毛孔如来安坐彼会中此焰口龙之所见

世主妙严品第一(228)
一切众生瞋恚心缠盖愚痴深若海如来慈愍皆灭除焰龙观此能明见一切众生福德力佛身毛孔中皆显现现已令归大福此高云幢之所观佛身毛孔发智光其光处处演妙音

世主妙严品第一(229)
众生闻者除忧畏德叉迦龙悟斯道三世一切诸如来国土庄严劫次第如是皆于佛身现广步见此神通力我观如来往昔行供养一切诸佛海于彼咸增喜乐心此速疾龙之所入

世主妙严品第一(230)
佛以方便随类音为众说法令欢喜其音清雅众所悦普行闻此心欣悟众生逼迫诸有中业惑漂转无人救佛以大悲令解脱无热大龙能悟此

世主妙严品第一(231)
复次毗沙门夜叉王得以无边方便救护恶众生解脱门自在音夜叉王得普观察众生方便救护解脱门严持器仗夜叉王得能资益一切甚羸恶众生解脱门大智慧夜叉王得称

世主妙严品第一(232)
扬一切圣功德海解脱门焰眼主夜叉王得普观察一切众生大悲智解脱门金刚眼夜叉王得种种方便利益安乐一切众生解脱门勇健臂夜叉王得普入一切诸法义解脱门勇

世主妙严品第一(233)
敌大军夜叉王得守护一切众生令住于道无空过者解脱门富财夜叉王得增长一切众生福德聚令恒受快乐解脱门力坏高山夜叉王得随顺忆念出生佛力智光明解脱门

世主妙严品第一(234)
尔时多闻大夜叉王承佛威力普观一切夜叉众会而说颂言众生罪恶深可怖于百千劫不见佛漂流生死受众苦为救是等佛兴世如来救护诸世间悉现一切众生前

世主妙严品第一(235)
息彼畏涂轮转苦如是法门音王入众生恶业为重障佛示妙理令开解譬以明灯照世间此法严仗能观见佛昔劫海修诸行称赞十方一切佛故有高远大名闻

世主妙严品第一(236)
此智慧王之所了智慧如空无有边法身广大不思议是故十方皆出现焰目于此能观察一切趣中演妙音说法利益诸群生其声所暨众苦灭入此方便金刚眼

世主妙严品第一(237)
一切甚深广大义如来一句能演说如是教理等世间勇健慧王之所悟一切众生住邪道佛示正道不思议普使世间成法器此勇敌军能悟解世间所有众福业

世主妙严品第一(238)
一切皆由佛光照佛智慧海难测量如是富财之解脱忆念往劫无央数佛于是中修十力能令诸力皆圆满此高幢王所了知

世主妙严品第一(239)
复次善慧摩睺罗伽王得以一切神通方便令众生集功德解脱门净威音摩睺罗伽王得使一切众生除烦恼得清凉悦乐解脱门胜慧庄严髻摩睺罗伽王得普使

世主妙严品第一(240)
一切善不善思觉众生入清净法解脱门妙目主摩睺罗伽王得了达一切无所著福德自在平等相解脱门灯幢摩睺罗伽王得开示一切众生令离黑闇怖畏道解

世主妙严品第一(241)
脱门最胜光明幢摩睺罗伽王得了知一切佛功德生欢喜解脱门师子臆摩睺罗伽王得勇猛力为一切众生救护主解脱门众妙庄严音摩睺罗伽王得令一切众

世主妙严品第一(242)
生随忆念生无边喜乐解脱门须弥臆摩睺罗伽王得于一切所缘决定不动到彼岸满足解脱门可爱乐光明摩睺罗伽王得为一切不平等众生开示平等道解脱门

世主妙严品第一(243)
尔时善慧威光摩睺罗伽王承佛威力普观一切摩睺罗伽众而说颂言汝观如来性清净普现威光利群品示甘露道使清凉众苦永灭无所依一切众生居有海

世主妙严品第一(244)
诸恶业惑自缠覆示彼所行寂静法离尘威音能善了佛智无等叵思议知众生心无不尽为彼阐明清净法如是严髻心能悟无量诸佛现世间普为众生作福田

世主妙严品第一(245)
福海广大深难测妙目大王能悉见一切众生忧畏苦佛普现前而救护法界虚空靡不周此是灯幢所行境佛一毛孔诸功德世间共度不能了无边无尽同虚空

世主妙严品第一(246)
如是广大光幢见如来通达一切法于彼法性皆明照如须弥山不倾动入此法门师子臆佛于往昔广大劫集欢喜海深无尽是故见者靡不欣此法严音之所入

世主妙严品第一(247)
了知法界无形相波罗蜜海悉圆满大光普救诸众生山臆能知此方便汝观如来自在力十方降现罔不均一切众生咸照悟此妙光明能善入

世主妙严品第一(248)
复次善慧光明天紧那罗王得普生一切喜乐业解脱门妙华幢紧那罗王得能生无上法喜令一切受安乐解脱门种种庄严紧那罗王得一切功德

世主妙严品第一(249)
满足广大清净信解藏解脱门悦意吼声紧那罗王得恒出一切悦意声令闻者离忧怖解脱门宝树光明紧那罗王得大悲安立一切众生令觉悟所

世主妙严品第一(250)
缘解脱门普乐见紧那罗王得示现一切妙色身解脱门最胜光庄严紧那罗王得了知一切殊胜庄严果所从生业解脱门微妙华幢紧那罗王得善

世主妙严品第一(251)
观察一切世间业所生报解脱门动地力紧那罗王得恒起一切利益众生事解脱门威猛主紧那罗王得善知一切紧那罗心巧摄御解脱门

世主妙严品第一(252)
尔时善慧光明天紧那罗王承佛威力普观一切紧那罗众而说颂言世间所有安乐事一切皆由见佛兴导师利益诸众生普作救护归依处出生一切诸喜乐

世主妙严品第一(253)
世间咸得无有尽能令见者不唐捐此是华幢之所悟佛功德海无有尽求其边际不可得光明普照于十方此庄严王之解脱如来大音常演畅开示离忧真实法

世主妙严品第一(254)
众生闻者咸欣悦如是吼声能信受我观如来自在力皆由往昔所修行大悲救物令清净此宝树王能悟入如来难可得见闻众生亿劫时乃遇众相为严悉具足

世主妙严品第一(255)
此乐见王之所睹汝观如来大智慧普应群生心所欲一切智道靡不宣最胜庄严此能了业海广大不思议众生苦乐皆从起如是一切能开示此华幢王所了知

世主妙严品第一(256)
诸佛神通无间歇十方大地恒震动一切众生莫能知此广大力恒明见处于众会现神通放大光明令觉悟显示一切如来境此威猛主能观察

世主妙严品第一(257)
复次大速疾力迦楼罗王得无著无碍眼普观察众生界解脱门不可坏宝髻迦楼罗王得普安住法界教化众生解脱门清净速疾迦楼罗王得普成就波罗蜜精进力解脱门不退

世主妙严品第一(258)
心庄严迦楼罗王得勇猛力入如来境界解脱门大海处摄持力迦楼罗王得入佛行广大智慧海解脱门坚法净光迦楼罗王得成就无边众生差别智解脱门妙严冠髻迦楼罗王

世主妙严品第一(259)
得庄严佛法城解脱门普捷示现迦楼罗王得成就不可坏平等力解脱门普观海迦楼罗王得了知一切众生身而为现形解脱门龙音大目精迦楼罗王得普入一切众生殁生行智解脱门

世主妙严品第一(260)
尔时大速疾力迦楼罗王承佛威力普观一切迦楼罗众而说颂言佛眼广大无边际普见十方诸国土其中众生不可量现大神通悉调伏佛神通力无所碍遍坐十方觉树下

世主妙严品第一(261)
演法如云悉充满宝髻听闻心不逆佛于往昔修诸行普净广大波罗蜜供养一切诸如来此速疾王深信解如来一一毛孔中一念普现无边行如是难思佛境界

世主妙严品第一(262)
不退庄严悉明睹佛行广大不思议一切众生莫能测导师功德智慧海此执持王所行处如来无量智慧光能灭众生痴惑网一切世间咸救护此是坚法所持说

世主妙严品第一(263)
法城广大不可穷其门种种无数量如来处世大开阐此妙冠髻能明入一切诸佛一法身真如平等无分别佛以此力常安住普捷现王斯具演佛昔诸有摄众生

世主妙严品第一(264)
普放光明遍世间种种方便示调伏此胜法门观海悟佛观一切诸国土悉依业海而安住普雨法雨于其中龙音解脱能如是

世主妙严品第一(265)
复次罗睺阿修罗王得现为大会尊胜主解脱门毗摩质多罗阿修罗王得示现无量劫解脱门巧幻术阿修罗王得消灭一切众生苦令清净解脱门大眷属阿修罗王得修

世主妙严品第一(266)
一切苦行自庄严解脱门婆稚阿修罗王得震动十方无边境界解脱门遍照阿修罗王得种种方便安立一切众生解脱门坚固行妙庄严阿修罗王得普集不可坏善根净

世主妙严品第一(267)
诸染著解脱门广大因慧阿修罗王得大悲力无疑惑主解脱门现胜德阿修罗王得普令见佛承事供养修诸善根解脱门善音阿修罗王得普入一切趣决定平等行解脱门

世主妙严品第一(268)
尔时罗睺阿修罗王承佛威力普观一切阿修罗众而说颂言十方所有广大众佛在其中最殊特光明遍照等虚空普现一切众生前百千万劫诸佛土一刹那中悉明现

世主妙严品第一(269)
舒光化物靡不周如是毗摩深赞喜如来境界无与等种种法门常利益众生有苦皆令灭苦末罗王此能见无量劫中修苦行利益众生净世间由是牟尼智普成

世主妙严品第一(270)
大眷属王斯见佛无碍无等大神通遍动十方一切刹不使众生有惊怖大力于此能明了佛出于世救众生一切智道咸开示悉令舍苦得安乐此义遍照所弘阐

世主妙严品第一(271)
世间所有众福海佛力能生普令净佛能开示解脱处坚行庄严入此门佛大悲身无与等周行无碍悉令见犹如影像现世间因慧能宣此功德希有无等大神通

世主妙严品第一(272)
处处现身充法界各在菩提树下坐此义胜德能宣说如来往修三世行诸趣轮回靡不经脱众生苦无有余此妙音王所称赞

世主妙严品第一(273)
复次示现宫殿主昼神得普入一切世间解脱门发起慧香主昼神得普观察一切众生皆利益令欢喜满足解脱门乐胜庄严主昼神得能放无边可爱乐法光明解脱门华

世主妙严品第一(274)
香妙光主昼神得开发无边众生清净信解心解脱门普集妙药主昼神得积集庄严普光明力解脱门乐作喜目主昼神得普开悟一切苦乐众生皆令得法乐解脱门观方

世主妙严品第一(275)
普现主昼神得十方法界差别身解脱门大悲威力主昼神得救护一切众生令安乐解脱门善根光照主昼神得普生喜足功德力解脱门妙华璎珞主昼神得声称普闻众生见者皆获益解脱门

世主妙严品第一(276)
尔时示现宫殿主昼神承佛威力普观一切主昼神众而说颂言佛智如空无有锯明照曜遍十方众生心行悉了知一切世间无不入知诸众生心所乐如应为说众法海

世主妙严品第一(277)
句义广大各不同具足慧神能悉见佛放光明照世间见闻欢喜不唐捐示其深广寂灭处此乐庄严心悟解佛雨法雨无边量能令见者大欢喜最胜善根从此生

世主妙严品第一(278)
如是妙光心所悟普入法门开悟力旷劫修治悉清净如是皆为摄众生此妙药神之所了种种方便化群生若见若闻咸受益皆令踊跃大欢喜妙眼昼神如是见

世主妙严品第一(279)
十力应现遍世间十方法界悉无余体性非无亦非有此观方神之所入众生流转险难中如来哀愍出世间悉令除灭一切苦此解脱门悲力住众生闇覆沦永夕

世主妙严品第一(280)
佛为说法大开晓皆使得乐除众苦大善光神入此门如来福量同虚空世间众福悉从生凡有所作无空过如是解脱华璎得

世主妙严品第一(281)
复次普德净光主夜神得寂静禅定乐大勇健解脱门喜眼观世主夜神得广大清净可爱乐功德相解脱门护世精气主夜神得普现世间调伏众生解脱门寂静海音

世主妙严品第一(282)
主夜神得积集广大欢喜心解脱门普现吉祥主夜神得甚深自在悦意言音解脱门普发树华主夜神得光明满足广大欢喜藏解脱门平等护育主夜神得开悟众生

世主妙严品第一(283)
令成熟善根解脱门游戏快乐主夜神得救护众生无边慈解脱门诸根常喜主夜神得普现庄严大悲门解脱门示现净福主夜神得普使一切众生所乐满足解脱门

世主妙严品第一(284)
尔时普德净光主夜神承佛威力遍观一切主夜神众而说颂言汝等应观佛所行广大寂静虚空相欲海无涯悉治净离垢端严照十方一切世间咸乐见无量劫海时一遇

世主妙严品第一(285)
大悲念物靡不周此解脱门观世睹导师救护诸世间众生悉见在其前能令诸趣皆清净如是护世能观察佛昔修治欢喜海广大无边不可测是故见者咸欣乐

世主妙严品第一(286)
此是寂音之所了如来境界不可量寂而能演遍十方普使众生意清净尸利夜神闻踊悦佛于无福众生中大福庄严甚威曜示彼离尘寂灭法普发华神悟斯道

世主妙严品第一(287)
十方普现大神通一切众生悉调伏种种色相皆令见此护育神之所观如来往昔念念中悉净方便慈悲海救护世间无不遍此福乐神之解脱众生愚痴常乱浊

世主妙严品第一(288)
其心坚毒甚可畏如来慈愍为出兴此灭怨神能悟喜佛昔修行为众生一切愿欲皆令满由是具成功德相此现福神之所入

世主妙严品第一(289)
复次遍住一切主方神得普救护力解脱门普现光明主方神得成办化一切众生神通业解脱门光行庄严主方神得破一切闇障生喜乐大光明解脱门周行不碍主方神得普现

世主妙严品第一(290)
一切处不唐劳解脱门永断迷惑主方神得示现等一切众生数名号发生功德解脱门遍游净空主方神得恒发妙音令听者皆欢喜解脱门云幢大音主方神得如龙普雨令众生

世主妙严品第一(291)
欢喜解脱门髻目无乱主方神得示现一切众生业无差别自在力解脱门普观世业主方神得观察一切趣生中种种业解脱门周遍游览主方神得所作事皆究竟生一切众生欢喜解脱门

世主妙严品第一(292)
尔时遍住一切主方神承佛威力普观一切主方神众而说颂言如来自在出世间教化一切诸群生普示法门令悟入悉使当成无上智神通无量等众生随其所乐示诸相

世主妙严品第一(293)
见者皆蒙出离苦此现光神解脱力佛于闇障众生海为现法炬大光明其光普照无不见此行庄严之解脱具足世间种种音普转法轮无不解众生听者烦恼灭

世主妙严品第一(294)
此遍往神之所悟一切世间所有名佛名等彼而出生悉使众生离痴惑此断迷神所行处若有众生至佛前得闻如来美妙音莫不心生大欢喜遍游虚空悟斯法

世主妙严品第一(295)
佛于一一刹那中普雨无边大法雨悉使众生烦恼灭此云幢神所了知一切世间诸业海佛悉开示等无异普使众生除业惑此髻目神之所了一切智地无有边

世主妙严品第一(296)
一切众生种种心如来照见悉明了此广大门观世入佛于往昔修诸行无量诸度悉圆满大慈哀愍利众生此遍游神之解脱

世主妙严品第一(297)
复次净光普照主空神得普知诸趣一切众生心解脱门普游深广主空神得普入法界解脱门生吉祥风主空神得了达无边境界身相解脱门离障安住主空神得能除一

世主妙严品第一(298)
切众生业惑障解脱门广步妙髻主空神得普观察思惟广大行海解脱门无碍光焰主空神得大悲光普救护一切众生厄难解脱门无碍胜力主空神得普入一切无所著

世主妙严品第一(299)
福德力解脱门离垢光明主空神得能令一切众生心离诸盖清净解脱门深远妙音主空神得普见十方智光明解脱门光遍十方主空神得不动本处而普现世间解脱门

世主妙严品第一(300)
尔时净光普照主空神承佛威力普观一切主空神众而说颂言如来广大目清净如虚空普见诸众生一切悉明了佛身大光明遍照于十方

世主妙严品第一(301)
处处现前住普游观此道佛身如虚空无生无所取无得无自性吉祥风所见如来无量劫广说诸圣道普灭众生障圆光悟此门我观佛往昔

世主妙严品第一(302)
所集菩提行悉为安世间妙髻行斯境一切众生界流转生死海佛放灭苦光无碍神能见清净功德藏能为世福田随以智开觉力神于此悟

世主妙严品第一(303)
众生痴所覆流转于险道佛为放光明离垢神能证智慧无边际悉现诸国土光明照世间妙音斯见佛佛为度众生修行遍十方如是大愿心普现能观察

世主妙严品第一(304)
复次无碍光明主风神得普入佛法及一切世间解脱门普现勇业主风神得无量国土佛出现咸广大供养解脱门飘击云幢主风神得以香风普灭一切众生病解脱门净光庄严

世主妙严品第一(305)
主风神得普生一切众生善根令摧灭重障山解脱门力能竭水主风神得能破无边恶魔众解脱门大声遍吼主风神得永灭一切众生怖解脱门树杪垂髻主风神得入一切诸法

世主妙严品第一(306)
实相辩才海解脱门普行无碍主风神得调伏一切众生方便藏解脱门种种宫殿主风神得入寂静禅定门灭极重愚痴闇解脱门大光普照主风神得随顺一切众生行无碍力解脱门

世主妙严品第一(307)
尔时无碍光明主风神承佛威力普观一切主风神众而说颂言一切诸佛法甚深无碍方便普能入所有世间常出现无相无形无影像汝观如来于往昔一念供养无边佛

世主妙严品第一(308)
如是勇猛菩提行此普现神能悟了如来救世不思议所有方便无空过悉使众生离诸苦此云幢神之解脱众生无福受众苦重盖密障常迷覆一切皆令得解脱

世主妙严品第一(309)
此净光神所了知如来广大神通力克殄一切魔军众所有调伏诸方便勇健威力能观察佛于毛孔演妙音其音普遍于世间一切苦畏皆令息此遍吼神之所了

世主妙严品第一(310)
佛于一切众刹海不思议劫常演说此如来地妙辩才树杪髻神能悟解佛于一切方便门智入其中悉无碍境界无边无与等此普行神之解脱如来境界无有边

世主妙严品第一(311)
处处方便皆令见而身寂静无诸相种种宫神解脱门如来劫海修诸行一切诸力皆成满能随世法应众生此普照神之所见
