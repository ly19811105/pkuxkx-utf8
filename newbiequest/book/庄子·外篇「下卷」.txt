庄子·外篇「下卷」#217#

庄子·外篇·秋水(1)
秋水时至百川灌河泾流之大两涘渚崖之间不辩牛马于是焉河伯欣然自喜以天下之美为尽在己顺流而东行至于北海东面而视不见水端

庄子·外篇·秋水(2)
于是焉河伯始旋其面目望洋向若而叹曰野语有之曰闻道百以为莫己若者我之谓也且夫我尝闻少仲尼之闻而轻伯夷之义者始吾弗信今我睹子之难穷也吾非至于子之门则殆矣吾长见笑于大方之家

庄子·外篇·秋水(3)
北海若曰井鼃不可以语于海者拘于虚也夏虫不可以语于冰者笃于时也曲士不可以语于道者束于教也今尔出于崖涘观于大海乃知尔丑尔将可与语大理矣

庄子·外篇·秋水(4)
天下之水莫大于海万川归之不知何时止而不盈尾闾泄之不知何时已而不虚春秋不变水旱不知此其过江河之流不可为量数

庄子·外篇·秋水(5)
而吾未尝以此自多者自以比形于天地而受气于阴阳吾在于天地之间犹小石小木之在大山也方存乎见少又奚以自多计四海之在天地之间也不似礨空之在大泽乎

庄子·外篇·秋水(6)
计中国之在海内不似稊米之在大仓乎号物之数谓之万人处一焉人卒九州谷食之所生舟车之所通人处一焉此其比万物也不似豪末之在于马体乎

庄子·外篇·秋水(7)
五帝之所连三王之所争仁人之所忧任士之所劳尽此矣伯夷辞之以为名仲尼语之以为博此其自多也不似尔向之自多于水乎

庄子·外篇·秋水(8)
河伯曰然则吾大天地而小豪末可乎

庄子·外篇·秋水(9)
北海若曰否夫物量无穷时无止分无常终始无故是故大知观于远近故续不寡大而不多知量无穷证曏今故故遥而不闷掇而不跂知时无止

庄子·外篇·秋水(10)
察乎盈虚故得而不喜失而不忧知分之无常也明乎坦涂故生而不说死而不祸知终始之不可故也计人之所知不若其所不知其生之时不若未生之时

庄子·外篇·秋水(11)
以其至小求穷其至大之域是故迷乱而不能自得也由此观之又何以知豪末之足以定至细之倪又何以知天地之足以穷至大之域

庄子·外篇·秋水(12)
河伯曰世之议者皆曰至精无形至大不可围是信情乎

庄子·外篇·秋水(13)
北海若曰夫自细视大者不尽自大视细者不明夫精小之微也垺大之殷也故异便此势之有也夫精粗者期于有形者也无形者数之所不能分也不可围者数之所不能穷也

庄子·外篇·秋水(14)
可以言论者物之粗也可以致意者物之精也言之所不能论意之所不能察致者不期精粗焉是故大人之行不出乎害人不多仁恩动不为利不贱门隶货财弗争不多辞让

庄子·外篇·秋水(15)
事焉不借人不多食乎力不贱贪污行殊乎俗不多辟异为在从众不贱佞谄世之爵禄不足以为劝戮耻不足以为辱知是非之不可为分细大之不可为倪闻曰道人不闻至德不得大人无己约分之至也

庄子·外篇·秋水(16)
河伯曰若物之外若物之内恶至而倪贵贱恶至而倪大小

庄子·外篇·秋水(17)
北海若曰以道观之物无贵贱以物观之自贵而相贱以俗观之贵贱不在己以差观之因其所大而大之则万物莫不大因其所续小之则万物莫不谢知天地之为稊米也知豪末之为丘山也则差数等矣

庄子·外篇·秋水(18)
以功观之因其所有而有之则万物莫不有因其所无而无之则万物莫不无知东西之相反而不可以相无则功分定矣以趣观之因其所然而然之则万物莫不然

庄子·外篇·秋水(19)
因其所非而非之则万物莫不非知尧桀之自然而相非则趣操睹矣昔者尧舜让而帝之哙让而绝汤武争而王白公争而灭由此观之争让之礼尧桀之行贵贱有时未可以为常也

庄子·外篇·秋水(20)
梁丽可以冲城而不可以窒穴言殊器也骐骥骅骝一日而驰千里捕鼠不如狸狌言殊技也鸱鸺夜撮蚤察豪末昼出瞋目而不见丘山言殊性也故曰盖师是而无非师治而无乱乎

庄子·外篇·秋水(21)
是未明天地之理万物之情者也是犹师天而无地师阴而无阳其不可行明矣然且语而不舍非愚则诬也帝王殊禅三代殊继差其时逆其俗者谓之篡夫当其时顺其俗者谓之义之徒默默乎河伯女恶知贵贱之门小大之家

庄子·外篇·秋水(22)
河伯曰然则我何为乎何不为乎吾辞受趣舍吾终奈何

庄子·外篇·秋水(23)
北海若曰以道观之何贵何贱是谓反衍无拘而志与道大蹇何少何多是谓谢施无一而行与道参差严乎若国之有君其无私德繇繇乎若祭之有社其无私福泛泛乎其若四方之无穷其无所畛域

庄子·外篇·秋水(24)
兼怀万物其孰承翼是谓无方万物一齐孰短孰长道无终始物有死生不恃其成一虚一满不位乎其形年不可举时不可止消息盈虚终则有始

庄子·外篇·秋水(25)
是所以语大义之方论万物之理也物之生也若骤若驰无动而不变无时而不移何为乎何不为乎夫固将自化

庄子·外篇·秋水(26)
河伯曰然则何贵于道邪

庄子·外篇·秋水(27)
北海若曰知道者必达于理达于理者必明于权明于权者不以物害己至德者火弗能热水弗能溺寒暑弗能害禽兽弗能贼

庄子·外篇·秋水(28)
非谓其薄之也言察乎安危宁于祸福谨于去就莫之能害也故曰天在内人在外德在乎天知天人之行本乎天位乎得蹢躅而屈伸反要而语极

庄子·外篇·秋水(29)
曰何谓天何谓人北海若曰牛马四足是谓天落马首穿牛鼻是谓人故曰无以人灭天无以故灭命无以得殉名谨守而勿失是谓反其真

庄子·外篇·秋水(30)
夔怜蚿蚿怜蛇蛇怜风风怜目目怜心

庄子·外篇·秋水(31)
夔谓蚿曰吾以一足趻踔而行予无如矣今子之使万足独奈何蚿曰不然予不见乎唾者乎喷则大者如珠小者如雾杂而下者不可胜数也今予动吾天机而不知其所以然

庄子·外篇·秋水(32)
蚿谓蛇曰吾以众足行而不及子之无足何也蛇曰夫天机之所动何可易邪吾安用足哉

庄子·外篇·秋水(33)
蛇谓风曰予动吾脊胁而行则有似也今子蓬蓬然起于北海蓬蓬然入于南海而似无有何也风曰然予蓬蓬然起于北海而入于南海也然而指我则胜我我亦胜我虽然夫折大木蜚大屋者唯我能也故以众小不胜为大胜也为大胜者唯圣人能之

庄子·外篇·秋水(34)
孔子游于匡宋人围之数币而弦歌不惙子路入见曰何夫子之娱也孔子曰来吾语女我讳穷久矣而不免命也求通久矣而不得时也当尧舜而天下无穷人非知得也

庄子·外篇·秋水(35)
当桀纣而天下无通人非知失也时势适然夫水行不避蛟龙者渔人之勇也陆行不避兕虎者猎夫之勇也

庄子·外篇·秋水(36)
白刃交于前视死若生者烈士之勇也知穷之有命知通之有时临大难而不惧者圣人之勇也由处矣吾命有所制矣

庄子·外篇·秋水(37)
无几何将甲者进辞曰以为阳虎也故围之今非也请辞而退

庄子·外篇·秋水(38)
公孙龙问于魏牟曰龙少学先王之道长而明仁义之行合同异离坚白然不然可不可困百家之知穷众口之辩吾自以为至达已今吾闻庄子之言汒焉异之不知论之不及与知之弗若与今吾无所开吾喙敢问其方

庄子·外篇·秋水(39)
公子牟隐机大息仰天而笑曰子独不闻夫埳井之鼃乎谓东海之鳖曰吾乐与出跳梁乎井干之上入休乎缺甃之崖赴水则接腋持颐蹶泥则没足灭跗还虷蟹与科斗莫吾能若也

庄子·外篇·秋水(40)
且夫擅一壑之水而跨跱埳井之乐此亦至矣夫子奚不时来入观乎东海之鳖左足未入而右膝已絷矣于是逡巡而却告之海曰夫千里之远不足以举其大千仞之高不足以极其深

庄子·外篇·秋水(41)
禹之时十年九潦而水弗为加益汤之时八年七旱而崖不为加损夫不为顷久推移不以多少进退者此亦东海之大乐也于是埳井之鼃闻之适适然惊规规然自失也

庄子·外篇·秋水(42)
且夫知不知是非之竟而犹欲观于庄子之言是犹使蚊负山商蚷驰河也必不胜任矣且夫知不知论极妙之言而自适一时之利者是非埳井之鼃与

庄子·外篇·秋水(43)
且彼方跐黄泉而登大皇无南无北奭然四解沦于不测无东无西始于玄冥反于大通子乃规规然而求之以察索之以辩是直用管窥天用锥指地也不亦小乎

庄子·外篇·秋水(44)
子往矣且子独不闻夫寿陵余子之学行于邯郸与未得国能又失其故行矣直匍匐而归耳今子不去将忘子之故失子之业

庄子·外篇·秋水(45)
公孙龙口呿而不合舌举而不下乃逸而走庄子钓于濮水楚王使大夫二人往先焉曰愿以境内累矣

庄子·外篇·秋水(46)
庄子持竿不顾曰吾闻楚有神龟死已三千岁矣王巾笥而藏之庙堂之上此龟者宁其死为留骨而贵乎宁其生而曳尾于涂中乎二大夫曰宁生而曳尾涂中庄子曰往矣吾将曳尾于涂中

庄子·外篇·秋水(47)
惠子相梁庄子往见之或谓惠子曰庄子来欲代之相于是惠子恐搜于国中三日三夜

庄子·外篇·秋水(48)
庄子往见之曰南方有鸟其名为鹓鶵子知之乎夫鹓鶵发于南海而飞于北海非梧桐不止非练实不食非醴泉不饮于是鸱得腐鼠鹓鶵过之仰而视之曰吓今子欲以子之梁国而吓我邪

庄子·外篇·秋水(49)
庄子与惠子游于濠梁之上庄子曰儵鱼出游从容是鱼之乐也惠子曰子非鱼安知鱼之乐庄子曰子非我安知我不知鱼之乐

庄子·外篇·秋水(50)
惠子曰我非子固不知子矣子固非鱼也子之不知鱼之乐全矣庄子曰请循其本子曰汝安知鱼乐云者既已知吾知之而问我我知之濠上也

庄子·外篇·至乐(1)
天下有至乐无有哉有可以活身者无有哉今奚为奚据奚避奚处奚就奚去奚乐奚恶

庄子·外篇·至乐(2)
夫天下之所尊者富贵寿善也所乐者身安厚味美服好色音声也所下者贫贱夭恶也所苦者身不得安逸口不得厚味形不得美服目不得好色耳不得音声若不得者则大忧以惧其为形也亦愚哉

庄子·外篇·至乐(3)
夫富者苦身疾作多积财而不得尽用其为形也亦外矣夫贵者夜以继日思虑善否其为形也亦疏矣人之生也与忧俱生寿者惽惽久忧不死何苦也其为形也亦远矣

庄子·外篇·至乐(4)
烈士为天下见善矣未足以活身吾未知善之诚善邪诚不善邪若以为善矣不足活身以为不善矣足以活人故曰忠谏不听蹲循勿争故夫子胥争之以残其形不争名亦不成诚有善无有哉

庄子·外篇·至乐(5)
今俗之所为与其所乐吾又未知乐之果乐邪果不乐邪吾观夫俗之所乐举群趣者誙誙然如将不得已而皆曰乐者吾未之乐也亦未之不乐也果有乐无有哉吾以无为诚乐矣又俗之所大苦也故曰至乐无乐至誉无誉

庄子·外篇·至乐(6)
天下是非果未可定也虽然无为可以定是非至乐活身唯无为几存请尝试言之天无为以之清地无为以之宁故两无为相合万物皆化

庄子·外篇·至乐(7)
芒乎芴乎而无从出乎芴乎芒乎而无有象乎万物职职皆从无为殖故曰天地无为也而无不为也人也孰能得无为哉

庄子·外篇·至乐(8)
庄子妻死惠子吊之庄子则方箕踞鼓盆而歌惠子曰与人居长子老身死不哭亦足矣又鼓盆而歌不亦甚乎

庄子·外篇·至乐(9)
庄子曰不然是其始死也我独何能无概然察其始而本无生非徒无生也而本无形非徒无形也而本无气

庄子·外篇·至乐(10)
杂乎芒芴之间变而有气气变而有形形变而有生今又变而之死是相与为春秋冬夏四时行也人且偃然寝于巨室而我噭噭然随而哭之自以为不通乎命故止也

庄子·外篇·至乐(11)
支离叔与滑介叔观于冥伯之丘昆仑之虚黄帝之所休俄而柳生其左肘其意蹶蹶然恶之支离叔曰子恶之乎滑介叔曰亡子何恶生者假借也假之而生生者尘垢也死生为昼夜且吾与子观化而化及我又何恶焉

庄子·外篇·至乐(12)
庄子之楚见空髑髅髐然有形撽以马捶因而问之曰夫子贪生失理而为此乎将子有亡国之事斧钺之诛而为此乎

庄子·外篇·至乐(13)
将子有不善之行愧遗父母妻子之丑而为此乎将子有冻馁之患而为此乎将子之春秋故及此乎于是语卒援髑髅枕而卧

庄子·外篇·至乐(14)
夜半髑髅见梦曰子之谈者似辩士视子所言皆生人之累也死则无此矣子欲闻死之说乎庄子曰然髑髅曰死无君于上无臣于下亦无四时之事从然以天地为春秋虽南面王乐不能过也

庄子·外篇·至乐(15)
庄子不信曰吾使司命复生子形为子骨肉肌肤反子父母妻子闾里知识子欲之乎髑髅深矉蹙頞曰吾安能弃南面王乐而复为人间之劳乎

庄子·外篇·至乐(16)
列子行食于道从见百岁髑髅攓蓬而指之曰唯予与汝知而未尝死未尝生也若果养乎予果欢乎

庄子·外篇·至乐(17)
种有几得水则为得水土之际则为鼃蠙之衣生于陵屯则为陵舄陵舄得郁栖则为乌足乌足之根为蛴螬其叶为胡蝶胡蝶胥也化而为虫生于灶下其状若脱其名为鸲掇鸲掇千日为鸟其名为干余骨

庄子·外篇·至乐(18)
干余骨之沫为斯弥斯弥为食醯颐辂生乎食醯黄軦生乎九猷瞀芮生乎腐蠸羊奚比乎不箰久竹生青宁青宁生程程生马马生人人又反入于机万物皆出于机皆入于机

庄子·外篇·达生(1)
达生之情者不务生之所无以为达命之情者不务知之所无奈何养形必先之以物物有余而形不养者有之矣有生必先无离形形不离而生亡者有之矣

庄子·外篇·达生(2)
生之来不能却其去不能止悲夫世之人以为养形足以存生而养形果不足以存生则世奚足为哉虽不足为而不可不为者其为不免矣

庄子·外篇·达生(3)
夫欲免为形者莫如弃世弃世则无累无累则正平正平则与彼更生更生则几矣事奚足弃则生奚足遗弃世则形不劳遗生则精不亏夫形全精复与天为一天地者万物之父母也合则成体散则成始形精不亏是谓能移精而又精反以相天

庄子·外篇·达生(4)
子列子问关尹曰至人潜行不窒蹈火不热行乎万物之上而不栗请问何以至于此

庄子·外篇·达生(5)
关尹曰是纯气之守也非知巧果敢之列居予语女凡有貌象声色者皆物也物与物何以相远夫奚足以至乎先是色而已则物之造乎不形而止乎无所化夫得是而穷之者物焉得而止焉

庄子·外篇·达生(6)
彼将处乎不淫之度而藏乎无端之纪游乎万物之所终始一其性养其气合其德以通乎物之所造夫若是者其天守全其神无郤物奚自入焉

庄子·外篇·达生(7)
夫醉者之坠车虽疾不死骨节与人同而犯害与人异其神全也乘亦不知也坠亦不知也死生惊惧不入乎其胸中是故迕物而不慴彼得全于酒而犹若是而况得全于天乎

庄子·外篇·达生(8)
圣人藏于天故莫之能伤也复仇者不折镆干虽有忮心者不怨飘瓦是以天下平均故无攻战之乱无杀戮之刑者由此道也

庄子·外篇·达生(9)
不开人之天而开天之天开天者德生开人者贼生不厌其天不忽于人民几乎以其真仲尼适楚出于林中见痀偻者承蜩犹掇之也

庄子·外篇·达生(10)
仲尼曰子巧乎有道邪曰我有道也五六月累丸二而不坠则失者锱铢累三而不坠则失者十一累五而不坠犹掇之也吾处身也若厥株拘

庄子·外篇·达生(11)
吾执臂也若槁木之枝虽天地之大万物之多而唯蜩翼之知吾不反不侧不以万物易蜩之翼何为而不得孔子顾谓弟子曰用志不分乃凝于神其痀偻丈人之谓乎

庄子·外篇·达生(12)
颜渊问仲尼曰吾尝济乎觞深之渊津人操舟若神吾问焉曰操舟可学邪曰可善游者数能若乃夫没人则未尝见舟而便操之也吾问焉而不吾告敢问何谓也

庄子·外篇·达生(13)
仲尼曰善游者数能忘水也若乃夫没人之未尝见舟而便操之也彼视渊若陵视舟之覆犹其车却也覆却万方陈乎前而不得入其舍恶往而不暇以瓦注者巧以钩注者惮以黄金注者湥其巧一也而有所矜则重外也凡外重者内拙

庄子·外篇·达生(14)
田开之见周威公威公曰吾闻祝肾学生吾子与祝肾游亦何闻焉田开之曰开之操拔篲以侍门庭亦何闻于夫子威公曰田子无让寡人愿闻之开之曰闻之夫子曰善养生者若牧羊然视其后者而鞭之威公曰何谓也

庄子·外篇·达生(15)
田开之曰鲁有单豹者岩居而水饮不与民共利行年七十而犹有婴儿之色不幸遇饿虎饿虎杀而食之有张毅者高门县薄无不走也行年四十而有内热之病以死豹养其内而虎食其外毅养其外而病攻其内此二子者皆不鞭其后者也

庄子·外篇·达生(16)
仲尼曰无入而藏无出而阳柴立其中央三者若得其名必极夫畏涂者十杀一人则父子兄弟相戒也必盛卒徒而后敢出焉不亦知乎人之所取畏者袵席之上饮食之间而不知为之戒者过也

庄子·外篇·达生(17)
祝宗人玄端以临牢筴说彘曰汝奚恶死吾将三月豢汝十曰戒三日齐藉白茅加汝肩尻乎雕俎之上则汝为之乎

庄子·外篇·达生(18)
为彘谋曰不如食以糠糟而错之牢筴之中自为谋则苛生有轩冕之尊死得于腞楯之上聚偻之中则为之为彘谋则去之自为谋则取之所异彘者何也

庄子·外篇·达生(19)
桓公田于泽管仲御见鬼焉公抚管仲之手曰仲父何见对曰臣无所见公反诶诒为病数日不出

庄子·外篇·达生(20)
齐士有皇子告敖者曰公则自伤鬼恶能伤公夫忿滀之气散而不反则为不足上而不下则使人善怒下而不上则使人善忘不上不下中身当心则为玻

庄子·外篇·达生(21)
桓公曰然则有鬼乎曰有沈有履灶有髻户内之烦壤雷霆处之东北方之下者倍阿鲑蠪跃之西北方之下者则泆阳处之水有罔象丘有峷山有夔野有彷徨泽有委蛇

庄子·外篇·达生(22)
公曰请问委蛇之状何如皇子曰委蛇其大如毂其长如辕紫衣而朱冠其为物也恶闻雷车之声则捧其首而立见之者殆乎霸

庄子·外篇·达生(23)
桓公辴然而笑曰此寡人之所见者也于是正衣冠与之坐不终日而不知病之去也

庄子·外篇·达生(24)
纪渻子为王养斗鸡十日而问鸡已乎曰未也方虚憍而恃气十日又问曰未也犹应向景十日又问曰未也犹疾视而盛气十日又问曰几矣鸡虽有鸣者已无变矣望之似木鸡矣其德全矣异鸡无敢应者反走矣

庄子·外篇·达生(25)
孔子观于吕梁县水三十仞流沫四十里鼋鼍鱼鳖之所不能游也见一丈夫游之以为有苦而欲死也使弟子并流而拯之数百步而出被发行歌而游于塘下

庄子·外篇·达生(26)
孔子从而问焉曰吾以子为鬼察子则人也请问蹈水有道乎曰亡吾无道吾始乎故长乎性成乎命与齐俱入与汩偕出从水之道而不为私焉此吾所以蹈之也

庄子·外篇·达生(27)
孔子曰何谓始乎故长乎性成乎命曰吾生于陵而安于陵故也长于水而安于水性也不知吾所以然而然命也

庄子·外篇·达生(28)
梓庆削木为鐻鐻成见者惊犹鬼神鲁侯见而问焉曰子何术以为焉对曰臣工人何术之有虽然有一焉臣将为鐻未尝敢以耗气也必齐以静心齐三曰而不敢怀庆赏爵禄

庄子·外篇·达生(29)
齐五日不敢怀非誉巧拙齐七日辄然忘吾有四枝形体也当是时也无公朝其巧专而外骨消然后入山林观天性形躯至矣然后成见鐻然后加手焉不然则已则以天合天器之所以疑神者其是与

庄子·外篇·达生(30)
东野稷以御见庄公进退中绳左右旋中规庄子以为文弗过也使之钩百而反颜阖遇之入见曰稷之马将败公密而不应少焉果败而反公曰子何以知之

庄子·外篇·达生(31)
曰其工倕旋而盖规矩指与物化而不以心稽故其灵台一而不桎忘足屦之适也忘要带之适也知忘是非心之适也不内变不外从事会之适也始乎适而未尝不适者忘适之适也

庄子·外篇·达生(32)
有孙休者踵门而诧子扁庆子曰休居乡不见谓不脩临难不见谓不勇然而田原不遇岁事君不遇世宾于乡里逐于州部则胡罪乎天哉休恶遇此命也

庄子·外篇·达生(33)
扁子曰子独不闻夫至人之自行邪忘其肝胆遗其耳目芒然彷徨乎尘垢之外逍阴无事之业是谓为而不恃长而不宰

庄子·外篇·达生(34)
今汝饰知以惊愚脩身以明污昭昭乎若揭日月而行也汝得全而形躯具而九窍无中道夭于聋盲跛蹇而比于人数亦幸矣又何暇乎天之怨哉子往矣

庄子·外篇·达生(35)
孙子出扁子入坐有间仰天而叹弟子问曰先生何为叹乎扁子曰向者休来吾告之以至人之德吾恐其惊而遂至于惑也

庄子·外篇·达生(36)
弟子曰不然孙子之所言是邪先王之所言非邪非固不能惑是孙子所言非邪先生所言是邪彼固惑而来矣又奚罪焉

庄子·外篇·达生(37)
扁子曰不然昔者有鸟止于鲁郊鲁君说之为具太牢以飨之奏九韶以乐之鸟乃始忧悲眩视不敢饮食此之谓以己养养鸟也

庄子·外篇·达生(38)
若夫以鸟养养鸟者宜栖之深林浮之江湖食之以委蛇则平陆而已矣今休款启寡闻之民也吾告以至人之德譬之若载鼷以车马乐鴳以钟鼓也彼又恶能无惊乎哉

庄子·外篇·山木(1)
庄子行于山中见大木枝叶盛茂伐木者止其旁而不取也问其故曰无所可用庄子曰此木以不材得终其天年夫子出于山舍于故人之家故人喜命竖子杀雁而烹之

庄子·外篇·山木(2)
竖子请曰其一能鸣其一不能鸣请奚杀主人曰杀不能鸣者明日弟子问于庄子曰昨日山中之木以不材得终其天年今主人之雁以不材死先生将何处

庄子·外篇·山木(3)
庄子笑曰周将处乎材与不材之间材与不材之间似之而非也故未免乎累若夫乘道德而浮游则不然无誉无訾一龙一蛇与时俱化而无肯专为

庄子·外篇·山木(4)
一上一下以和为量浮游乎万物之祖物物而不物于物则胡可得而累邪此神农黄帝之法则也若夫万物之情人伦之传则不然

庄子·外篇·山木(5)
合则离成则毁廉则挫尊则议有为则亏贤则谋不肖则欺胡可得而必乎哉悲夫弟子志之其唯道德之乡乎

庄子·外篇·山木(6)
市南宜僚见鲁侯鲁侯有忧色市南子曰君有忧色何也鲁侯曰吾学先王之道修先君之业吾敬鬼尊贤亲而行之无须臾离居然不免于患吾是以忧

庄子·外篇·山木(7)
市南子曰君之除患之术浅矣夫丰狐文豹栖于山林伏于岩穴静也夜行昼居戒也虽饥渴隐约犹且胥疏于江湖之上而求食焉定也然且不免于罔罗机辟之患是何罪之有哉

庄子·外篇·山木(8)
其皮为之灾也今鲁国独非君之皮邪吾愿君刳形去皮洒心去欲而游于无人之野南越有邑焉名为建德之国其民愚而朴少私而寡欲知作而不知藏与而不求其报

庄子·外篇·山木(9)
不知义之所适不知礼之所将猖狂妄行乃蹈乎大方其生可乐其死可葬吾愿君去国捐俗与道相辅而行君曰彼其道远而险又有江山我无舟车奈何

庄子·外篇·山木(10)
市南子曰君无形倨无留居以为君车君曰彼其道幽远而无人吾谁与为邻吾无粮我无食安得而至焉市南子曰少君之费寡君之欲虽无粮而乃足

庄子·外篇·山木(11)
君其涉于江而浮于海望之而不见其崖愈往而不知其所穷送君者皆自崖而反君自此远矣故有人者累见有于人者忧故尧非有人非见有于人也

庄子·外篇·山木(12)
吾愿去君之累除君之忧而独与道游于大莫之国方舟而济于河有虚船来触舟虽有惼心之人不怒有一人在其上则呼张歙之

庄子·外篇·山木(13)
一呼而不闻再呼而不闻于是三呼邪则必以恶声随之向也不怒而今也怒向也虚而今也实人能虚己以游世其孰能害之

庄子·外篇·山木(14)
北宫奢为卫灵公赋敛以为钟为坛乎郭门之外三月而成上下之县王子庆忌见而问焉曰子何术之设奢曰一之间无敢设也

庄子·外篇·山木(15)
奢闻之既雕既琢复归于朴侗乎其无识傥乎其怠疑萃乎芒乎其送往而迎来来者勿禁往者勿止从其强梁随其曲傅因其自穷故朝夕赋敛而毫毛不挫而况有大涂者乎

庄子·外篇·山木(16)
孔子围于陈蔡之间七日不火食大公任往吊之曰子几死乎曰然子恶死乎曰然任曰予尝言不死之道东海有鸟焉其名曰意担其为鸟也翀翀而似无能

庄子·外篇·山木(17)
引援而飞迫胁而栖进不敢为前退不敢为后食不敢先尝必取其绪是故其行列不斥而外人卒不得害是以免于患直木先伐甘井先竭

庄子·外篇·山木(18)
子其意者饰知以惊愚修身以明污昭昭乎如揭日月而行故不免也昔吾闻之大成之人曰自伐者无功功成者堕名成者亏孰能去功与名而还与众人

庄子·外篇·山木(19)
道流而不明居得行而不名处纯纯常常乃比于狂削迹捐势不为功名是故无责于人人亦无责焉至人不闻子何喜哉

庄子·外篇·山木(20)
孔子曰善哉辞其交游去其弟子逃于大泽衣裘褐食杼栗入兽不乱群入鸟不乱行鸟兽不恶而况人乎

庄子·外篇·山木(21)
孔子问子桑雽曰吾再逐于鲁伐树于宋削迹于卫穷于商周围于陈蔡之间吾犯此数患亲交益疏徒友益散何与子桑雽曰子独不闻假人之亡与林回弃千金之璧负赤子而趋

庄子·外篇·山木(22)
或曰为其布与赤子之布寡矣为其累与赤子之累多矣弃千金之璧负赤子而趋何也林回曰彼以利合此以天属也夫以利合者迫穷祸患害相弃也以天属者迫穷祸患害相收也

庄子·外篇·山木(23)
夫相收之与相弃亦远矣且君子之交淡若水小人之交甘若醴君子淡以亲小人甘以绝彼无故以合者则无故以离孔子曰敬闻命矣

庄子·外篇·山木(24)
徐行翔佯而归绝学捐书弟子无挹于前其爱益加进异日桑雽又曰舜之将死真泠禹曰汝戒之哉形莫若缘情莫若率缘则不离率则不劳不离不劳则不求文以待形不求文以待形固不待物

庄子·外篇·山木(25)
庄子衣大布而补之正絜系履而过魏王魏王曰何先生之惫邪庄子曰贫也非惫也士有道德不能行惫也衣弊履穿贫也非惫也此所谓非遭时也王独不见夫腾猿乎

庄子·外篇·山木(26)
其得楠梓豫章也揽蔓其枝而王长其间虽羿蓬蒙不能眄睨也及其得柘棘枳枸之间也危行侧视振动悼栗此筋骨非有加急而不柔也处势不便未足以逞其能也今处昏上乱相之间而欲无惫奚可得邪此比干之见剖心徵也夫

庄子·外篇·山木(27)
孔子穷于陈蔡之间七日不火食左据槁木右击槁枝而歌焱氏之风有其具而无其数有其声而无宫角木声与人声犁然有当于人之心颜回端拱还目而窥之

庄子·外篇·山木(28)
仲尼恐其广己而造大也爱己而造哀也曰回无受天损易无受人益难无始而非卒也人与天一也夫今之歌者其谁乎回曰敢问无受天损易

庄子·外篇·山木(29)
仲尼曰饥渴寒暑穷桎不行天地之行也运物之泄也言与之偕逝之谓也为人臣者不敢去之执臣之道犹若是而况乎所以待天乎何谓无受人益难

庄子·外篇·山木(30)
仲尼曰始用四达爵禄并至而不穷物之所利乃非己也吾命有在外者也君子不为盗贤人不为窃吾若取之何哉故曰鸟莫知于鶍鸸目之所不宜处不给视虽落其实弃之而走

庄子·外篇·山木(31)
其畏人也而袭诸人间社稷存焉尔何谓无始而非卒仲尼曰化其万物而不知其禅之者焉知其所终焉知其所始

庄子·外篇·山木(32)
正而待之而已耳何谓人与天一邪仲尼曰有人天也有天亦天也人之不能有天性也圣人晏然体逝而终矣

庄子·外篇·山木(33)
庄周游于雕陵之樊睹一异鹊自南方来者翼广七尺目大运寸感周之颡而集于栗林庄周曰此何鸟哉翼殷不逝目大不睹蹇裳躩步执弹而留之睹一蝉方得美荫而忘其身

庄子·外篇·山木(34)
螳螂执翳而搏之见得而忘形异鹊从而利之见利而忘其真庄周怵然曰噫物固相累二类相召也捐弹而反走虞人逐而谇之庄周反入三日不庭

庄子·外篇·山木(35)
蔺且从而问之夫子何为顷间甚不庭乎庄周曰吾守形而忘身观于浊水而迷于清渊且吾闻诸夫子曰入其俗从其令今吾游于雕陵而忘吾身异鹊感吾颡游于栗林而忘真栗林虞人以吾为戮吾所以不庭也

庄子·外篇·山木(36)
阳子之宋宿于逆旅逆旅人有妾二人其一人美其一人恶恶者贵而美者贱阳子问其故逆旅小子对曰其美者自美吾不知其美也其恶者自恶吾不知其恶也阳子曰弟子记之行贤而去自贤之行安往而不爱哉

庄子·外篇·田子方(1)
田子方侍坐于魏文侯数称溪工文侯曰溪工子之师邪子方曰非也无择之里人也称道数当故无择称之文侯曰然则子无师邪子方曰有曰子之师谁邪子方曰东郭顺子

庄子·外篇·田子方(2)
文侯曰然则夫子何故未尝称之子方曰其为人也真人貌而天虚缘而葆真清而容物物无道正容以悟之使人之意也消无择何足以称之子方出文侯傥然终日不言

庄子·外篇·田子方(3)
召前立臣而语之曰远矣全德之君子始吾以圣知之言仁义之行为至矣吾闻子方之师吾形解而不欲动口钳而不欲言吾所学者直土埂耳夫魏真为我累耳

庄子·外篇·田子方(4)
温伯雪子适齐舍于鲁鲁人有请见之者温伯雪子曰不可吾闻中国之君子明乎礼义而陋于知人心吾不欲见也至于齐反舍于鲁是人也又请见

庄子·外篇·田子方(5)
温伯雪子曰往也蕲见我今也又蕲见我是必有以振我也出而见客入而叹明日见客又入而叹其仆曰每见之客也必入而叹何耶曰吾固告子矣中国之民明乎礼义而陋乎知人心

庄子·外篇·田子方(6)
昔之见我者进退一成规一成矩从容一若龙一若虎其谏我也似子其道我也似父是以叹也仲尼见之而不言子路曰吾子欲见温伯雪子久矣见之而不言何邪仲尼曰若夫人者目击而道存矣亦不可以容声矣

庄子·外篇·田子方(7)
颜渊问于仲尼曰夫子步亦步夫子趋亦趋夫子驰亦驰夫子奔逸绝尘而回瞠若乎后矣夫子曰回何谓邪曰夫子步亦步也夫子言亦言也夫子趋亦趋也夫子辩亦辩也

庄子·外篇·田子方(8)
夫子驰亦驰也夫子言道回亦言道也及奔逸绝尘而回瞠若乎后者夫子不言而信不比而周无器而民滔乎前而不知所以然而已矣

庄子·外篇·田子方(9)
仲尼曰恶可不察与夫哀莫大于心死而人死亦次之日出东方而入于西极万物莫不比方有目有趾者待是而后成功是出则存是入则亡万物亦然有待也而死有待也而生

庄子·外篇·田子方(10)
吾一受其成形而不化以待荆效物而动日夜无隙而不知其所终薰然其成形知命不能规乎其前丘以是日徂吾终身与汝交一臂而失之可不哀与女殆著乎吾所以著也

庄子·外篇·田子方(11)
彼已尽矣而女求之以为有是求马于唐肆也吾服女也甚忘女服吾也甚忘虽然女奚患焉虽忘乎故吾吾有不忘者存

庄子·外篇·田子方(12)
孔子见老聃老聃新沐方将被发而干蛰然似非人孔子便而待之少焉见曰丘也眩与其信然与向者先生形体掘若槁木似遗物离人而立于独也老聃曰吾游心于物之初

庄子·外篇·田子方(13)
孔子曰何谓邪曰心困焉而不能知口辟焉而不能言尝为汝议乎其将至阴肃肃至阳赫赫肃肃出乎天赫赫发乎地两者交通成和而物生焉或为之纪而莫见其形

庄子·外篇·田子方(14)
消息满虚一晦一明日改月化日有所为而莫见其功生有所乎萌死有所乎归始终相反乎无端而莫知乎其所穷非是也且孰为之宗孔子曰请问游是

庄子·外篇·田子方(15)
老聃曰夫得是至美至乐也得至美而游乎至乐谓之至人孔子曰愿闻其方曰草食之兽不疾易薮水生之虫不疾易水行袖而不失其大常也喜怒哀乐不入于胸次

庄子·外篇·田子方(16)
夫天下也者万物之所一也得其所一而同焉则四支百体将为尘垢而死生终始将为昼夜而莫之能滑而况得丧祸福之所介乎弃隶者若弃泥涂知身贵于隶也

庄子·外篇·田子方(17)
贵在于我而不失于变且万化而未始有极也夫孰足以患心已为道者解乎此孔子曰夫子德配天地而犹假至言以修心古之君子孰能脱焉

庄子·外篇·田子方(18)
老聃曰不然夫水之于汋也无为而才自然矣至人之于德也不修而物不能离焉若天之自高地之自厚日月之自明夫何修焉孔子出以告颜回曰丘之于道也其犹醯鸡与微夫子之发吾覆也吾不知天地之大全也

庄子·外篇·田子方(19)
庄子见鲁哀公哀公曰鲁多儒士少为先生方者庄子曰鲁少儒哀公曰举鲁国而儒服何谓少乎庄子曰周闻之儒者冠圜冠者知天时履句履者知地形缓佩玦者事至而断

庄子·外篇·田子方(20)
君子有其道者未必为其服也为其服者未必知其道也公固以为不然何不号于国中曰无此道而为此服者其罪死于是哀公号之五日而鲁国无敢儒服者

庄子·外篇·田子方(21)
独有一丈夫儒服而立乎公门公即召而问以国事千转万变而不穷庄子曰以鲁国而儒者一人耳可谓多乎

庄子·外篇·田子方(22)
百里奚爵禄不入于心故饭牛而牛肥使秦穆公忘其贱与之政也有虞氏死生不入于心故足以动人

庄子·外篇·田子方(23)
宋元君将画图众史皆至受揖而立舐笔和墨在外者半有一史后至者儃儃然不趋受揖不立因之舍公使人视之则解衣般礴裸君曰可矣是真画者也

庄子·外篇·田子方(24)
文王观于臧见一丈夫钓而其钓莫钓非持其钓有钓者也常钓也文王欲举而授之政而恐大臣父兄之弗安也欲终而释之而不忍百姓之无天也

庄子·外篇·田子方(25)
于是旦而属之大夫曰昔者寡人梦见良人黑色而髯乘驳马而偏朱蹄号曰寓而政于臧丈人庶几乎民有瘳乎诸大夫蹴然曰先君王也文王曰然则卜之

庄子·外篇·田子方(26)
诸大夫曰先君之命王其无它又何卜焉遂迎臧丈人而授之政典法无更偏令无出三年文王观于国则列士坏植散群长官者不成德斔斛不敢入于四竟

庄子·外篇·田子方(27)
列士坏植散群则尚同也长官者不成德则同务也斔斛不敢入于四竟则诸侯无二心也文王于是焉以为大师北面而问曰政可以及天下乎

庄子·外篇·田子方(28)
臧丈人昧然而不应泛然而辞朝令而夜循终身无闻颜渊问于仲尼曰文王其犹未邪又何以梦为乎仲尼曰默汝无言夫文王尽之也而又何论剌焉彼直以循斯须也

庄子·外篇·田子方(29)
列御寇为伯昏无人射引之盈贯措杯水其肘上发之适矢复沓方矢复寓当是时犹象人也伯昏无人曰是射之射非不射之射也尝与汝登高山履危石临百仞之渊若能射乎

庄子·外篇·田子方(30)
于是无人遂登高山履危石临百仞之渊背逡巡足二分垂在外揖御寇而进之御寇伏地汗流至踵伯昏无人曰夫至人者上窥青天下潜黄泉挥斥八极神气不变今汝怵然有恂目之志尔于中也殆矣夫

庄子·外篇·田子方(31)
肩吾问于孙叔敖曰子三为令尹而不荣华三去之而无忧色吾始也疑子今视子之鼻间栩栩然子之用心独奈何孙叔敖曰吾何以过人哉吾以其来不可却也其去不可止也

庄子·外篇·田子方(32)
吾以为得失之非我也而无忧色而已矣我何以过人哉且不知其在彼乎其在我乎其在彼邪亡乎我在我邪亡乎彼方将踌躇方将四顾何暇至乎人贵人贱哉

庄子·外篇·田子方(33)
仲尼闻之曰古之真人知者不得说美人不得滥盗人不得劫伏戏黄帝不得友死生亦大矣而无变乎己况爵禄乎若然者其神经乎大山而无介入乎渊泉而不濡处卑细而不惫充满天地既以与人己愈有

庄子·外篇·田子方(34)
楚王与凡君坐少焉楚王左右曰凡亡者三凡君曰凡之亡也不足以丧吾存夫凡之亡不足以丧吾存则楚之存不足以存存由是观之则凡未始亡而楚未始存也

庄子·外篇·知北游(1)
知北游于玄水之上登隐弅之丘而适遭无为谓焉知谓无为谓曰予欲有问乎若何思何虑则知道何处何服则安道何从何道则得道三问而无为谓不答也非不答不知答也

庄子·外篇·知北游(2)
知不得问反于白水之南登狐阕之上而睹狂屈焉知以之言也问乎狂屈狂屈曰唉予知之将语若中欲言而忘其所欲言知不得问反于帝宫见黄帝而问焉

庄子·外篇·知北游(3)
黄帝曰无思无虑始知道无处无服始安道无从无道始得道知问黄帝曰我与若知之彼与彼不知也其孰是邪黄帝曰彼无为谓真是也狂屈似之我与汝终不近也

庄子·外篇·知北游(4)
夫知者不言言者不知故圣人行不言之教道不可致德不可至仁可为也义可亏也礼相伪也故曰失道而后德失德而后仁失仁而后义失义而后礼礼者道之华而乱之首也

庄子·外篇·知北游(5)
故曰为道者日损损之又损之以至于无为无为而无不为也今已为物也欲复归根不亦难乎其易也其唯大人乎生也死之徒死也生之始孰知其纪人之生气之聚也

庄子·外篇·知北游(6)
聚则为生散则为死若死生为徒吾又何患故万物一也是其所美者为神奇其所恶者为臭腐臭腐复化为神奇神奇复化为臭腐故曰通天下一气耳圣人故贵一

庄子·外篇·知北游(7)
知谓黄帝曰吾问无为谓无为谓不应我非不我应不知应我也吾问狂屈狂屈中欲告我而不我告非不我告中欲告而忘之也今予问乎若若知之奚故不近

庄子·外篇·知北游(8)
黄帝曰彼其真是也以其不知也此其似之也以其忘之也予与若终不近也以其知之也狂屈闻之以黄帝为知言

庄子·外篇·知北游(9)
天地有大美而不言四时有明法而不议万物有成理而不说圣人者原天地之美而达万物之理是故至人无为大圣不作观于天地之谓也今彼神明至精与彼百化物已死生方圆莫知其根也

庄子·外篇·知北游(10)
扁然而万物自古以固存六合为巨未离其内秋豪为小待之成体天下莫不沈浮终身不故阴阳四时运行各得其序惽然若亡而存油然不形而神万物畜而不知此之谓本根可以观于天矣

庄子·外篇·知北游(11)
啮缺问道乎被衣被衣曰若正汝形一汝视天和将至摄汝知一汝度神将来舍德将为汝美道将为汝居汝瞳焉如新生之犊而无求其故

庄子·外篇·知北游(12)
言未卒啮缺睡寐被衣大说行歌而去之曰形若槁骸心若死灰真其实知不以故自持媒媒晦晦无心而不可与谋彼何人哉

庄子·外篇·知北游(13)
舜问乎丞道可得而有乎曰汝身非汝有也汝何得有夫道１舜曰吾身非吾有也孰有之哉曰是天地之委形也生非汝有是天地之委和也

庄子·外篇·知北游(14)
性命非汝有是天地之委顺也子孙非汝有是天地之委蜕也故行不知所往处不知所持食不知所味天地之强阳气也又胡可得而有邪

庄子·外篇·知北游(15)
孔子问于老聃曰今日晏闲敢问至道老聃曰汝齐戒疏瀹而心澡雪而精神掊击而知夫道窅然难言哉将为汝言其崖略夫昭昭生于冥冥有伦生于无形精神生于道形本生于精而万物以形相生

庄子·外篇·知北游(16)
故九窍者胎生八窍者卵生其来无迹其往无崖无门无房四达之皇皇也邀于此者四肢强思虑恂达耳目聪明其用心不劳其应物无方天不得不高地不得不广日月不得不行万物不得不昌此其道与

庄子·外篇·知北游(17)
且夫博之不必知辩之不必慧圣人以断之矣若夫益之而不加益损之而不加损者圣人之所保也渊渊乎其若海魏魏乎其终则复始也运量万物而不匮则君子之道彼其外与万物皆往资焉而不匮此其道与

庄子·外篇·知北游(18)
中国有人焉非阴非阳处于天地之间直且为人将反于宗自本观之生者喑噫物也虽有寿夭相去几何须臾之说也奚足以为尧桀之是非

庄子·外篇·知北游(19)
果蓏有理人伦虽难所以相齿圣人遭之而不违过之而不守调而应之德也偶而应之道也帝之所兴王之所起也

庄子·外篇·知北游(20)
人生天地之间若白驹之过隙忽然而已注然勃然莫不出焉油然寥然莫不入焉已化而生又化而死生物哀之人类悲之解其天韬堕其天帙纷乎宛乎魂魄将往乃身从之

庄子·外篇·知北游(21)
乃大归乎不形之形形之不形是人之所同知也非将至之所务也此众人之所同论也彼至则不论论则不至明见无值辩不若默道不可闻闻不若塞此之谓大得

庄子·外篇·知北游(22)
东郭子问于庄子曰所谓道恶乎在庄子曰无所不在东郭子曰期而后可庄子曰在蝼蚁曰何其下邪曰在稊稗曰何其愈下邪曰在瓦甓曰何其愈甚邪曰在屎溺

庄子·外篇·知北游(23)
东郭子不应庄子曰夫子之问也固不及质正获之问于监市履狶也每下愈况汝唯莫必无乎逃物至道若是大言亦然周遍咸三者异名同实其指一也

庄子·外篇·知北游(24)
尝相与游乎无有之宫同合而论无所终穷乎尝相与无为乎澹澹而静乎漠而清乎调而闲乎寥已吾志无往焉而不知其所至去而来不知其所止

庄子·外篇·知北游(25)
吾往来焉而不知其所终彷徨乎冯闳大知入焉而不知其所穷物物者与物无际而物有际者所谓物际者也不际之际际之不际者也谓盈虚衰杀彼为盈虚非盈虚彼为衰杀非衰杀彼为本末非本末彼为积散非积散也

庄子·外篇·知北游(26)
婀荷甘与神农学于老龙吉神农隐几阖户昼瞑婀荷甘日中奓户而入曰老龙死矣神农隐几拥杖而起嚗然放杖而笑曰天知予僻陋谩诞故弃予而死已矣夫子无所发予之狂言而死矣夫

庄子·外篇·知北游(27)
弇堈吊闻之曰夫体道者天下之君子所系焉今于道秋豪之端万分未得处一焉而犹知藏其狂言而死又况夫体道者乎视之无形听之无声于人之论者谓之冥冥所以论道而非道也

庄子·外篇·知北游(28)
于是泰清问乎无穷曰子知道乎无穷曰吾不知又问乎无为无为曰吾知道曰子之知道亦有数乎曰有曰其数若何

庄子·外篇·知北游(29)
无为曰吾知道之可以贵可以贱可以约可以散此吾所以知道之数也泰清以之言也问乎无始曰若是则无穷之弗知与无为之知孰是而孰非乎

庄子·外篇·知北游(30)
无始曰不知深矣知之浅矣弗知内矣知之外矣于是泰清仰而叹曰弗知乃知乎知乃不知乎孰知不知之知无始曰道不可闻闻而非也道不可见见而非也道不可言言而非也

庄子·外篇·知北游(31)
知形形之不形乎道不当名无始曰有问道而应之者不知道也虽问道者亦未闻道道无问问无应

庄子·外篇·知北游(32)
无问问之是问穷也无应应之是无内也以无内待问穷若是者外不观乎宇宙内不知乎大初是以不过乎昆仑不游乎太虚

庄子·外篇·知北游(33)
光曜问乎无有曰夫子有乎其无有乎光曜不得问而孰视其状貌窅然空然终日视之而不见听之而不闻搏之而不得也光曜曰至矣其孰能至此乎予能有无矣而未能无无也及为无有矣何从至此哉

庄子·外篇·知北游(34)
大马之捶钩者年八十矣而不失豪芒大马曰子巧与有道与曰臣有守也臣之年二十而好捶钩于物无视也非钩无察也是用之者假不用者也以长得其用而况乎无不用者乎物孰不资焉

庄子·外篇·知北游(35)
冉求问于仲尼曰未有天地可知邪仲尼曰可古犹今也冉求失问而退明日复见曰昔者吾问未有天地可知乎夫子曰可古犹今也昔日吾昭然今日吾昧然敢问何谓也

庄子·外篇·知北游(36)
仲尼曰昔之昭然也神者先受之今之昧然也且又为不神者求邪无古无今无始无终未有子孙而有孙子可乎冉求未对仲尼曰已矣末应矣不以生生死不以死死生

庄子·外篇·知北游(37)
死生有待邪皆有所一体有先天地生者物邪物物者非物物出不得先物也犹其有物也犹其有物也无已圣人之爱人也终无已者亦乃取于是者也

庄子·外篇·知北游(38)
颜渊问乎仲尼曰回尝闻诸夫子曰无有所将无有所迎回敢问其游仲尼曰古之人外化而内不化今之人内化而外不化与物化者一不化者也安化安不化安与之相靡必与之莫多

庄子·外篇·知北游(39)
狶韦氏之囿黄帝之圃有虞氏之宫汤武之室君子之人若儒墨者师故以是非相赍也而况今之人乎圣人处物不伤物不伤物者物亦不能伤也唯无所伤者为能与人相将迎

庄子·外篇·知北游(40)
山林与皋壤与使我欣欣然而乐与乐未毕也哀又继之哀乐之来吾不能御其去弗能止悲夫世人直为物逆旅耳夫知遇而不知所不遇知能能而不能所不能

庄子·外篇·知北游(41)
无知无能者固人之所不免也夫务免乎人之所不免者岂不亦悲哉至言去言至为去为齐知之所知则浅矣
