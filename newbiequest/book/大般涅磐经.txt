大般涅磐经#442#

寿命品第一(1)
如是我闻一时佛在拘尸那国力士生地阿利罗跋提河边娑罗双树间尔时世尊与大比丘八十亿百千人俱前后围绕二月十五日临涅槃时以佛神力出大音声其声遍满

寿命品第一(2)
乃至有顶随其类音普告众生今日如来应正遍知怜愍众生覆护众生等视众生如罗睺罗为作归依屋舍室宅大觉世尊将欲涅槃一切众生若有所疑今悉可问为最后问

寿命品第一(3)
尔时世尊于晨朝时从其面门放种种光其明杂色青黄赤白颇梨马瑙光遍照此三千大千佛之世界乃至十方亦复如是其中所有六趣众生遇斯光者罪垢烦恼一切消除

寿命品第一(4)
是诸众生见闻是已心大忧愁同时举声悲啼号哭呜呼慈父痛哉苦哉举手拍头捶胸叫唤其中或有身体战栗涕泣哽咽尔时大地诸山大海皆悉震动时诸众生共相谓言

寿命品第一(5)
且各裁抑莫大愁苦当疾往诣拘尸那城力士生处至如来所头面礼敬劝请如来莫般涅槃住世一劫若减一劫互相执手复作是言世间空虚众生福荆不善诸业增长出世

寿命品第一(6)
仁等今当速往速往如来不久必入涅槃复作是言世间空虚世间空虚我等从今无有救护无所宗仰贫穷孤露一旦远离无上世尊设有疑惑当复问谁

寿命品第一(7)
时有无量诸大弟子尊者摩诃迦旃延尊者薄俱罗尊者优波难陀如是等诸大比丘遇佛光者其身战掉乃至大动不能自持心浊迷闷发声大唤生如是等种种苦恼尔时

寿命品第一(8)
复有八十百千诸比丘等皆阿罗汉心得自在所作已办离诸烦恼调伏诸根如大龙王有大威德成就空慧逮得己利如栴檀林栴檀围绕如师子王师子围绕成就如是无

寿命品第一(9)
量功德一切皆是佛之真子于其晨朝日始初出离常住处嚼杨枝时遇佛光明并相谓言仁等速疾漱口澡手作是言已举身毛竖遍体血现如波罗奢花涕泣盈目生大苦

寿命品第一(10)
恼为欲利益安乐众生成就大乘第一空行显发如来方便密教为不断绝种种说法为诸众生调伏因缘故疾至佛所稽首佛足绕百千匝合掌恭敬却坐一面

寿命品第一(11)
尔时复有拘陀罗女善贤比丘尼优波难陀比丘尼海意比丘尼与六十亿比丘尼等一切亦是大阿罗汉诸漏已荆心得自在所作已办离诸烦恼调伏诸根犹如大龙有大威德成就空

寿命品第一(12)
慧亦于晨朝日初出时举身毛竖遍体血现如波罗奢花涕泣盈目生大苦恼亦欲利益安乐众生成就大乘第一空行显发如来方便密教为不断绝种种说法为诸众生调伏因缘故疾

寿命品第一(13)
至佛所稽首佛足绕百千匝合掌恭敬却坐一面于比丘尼众中复有诸比丘尼皆是菩萨人中之龙位阶十地安住不动为化众生现受女身而常修集四无量心得自在力能化作佛

寿命品第一(14)
尔时复有一恒河沙菩萨摩诃萨人中之龙位阶十地安住不动方便现身其名曰海德菩萨无尽意菩萨如是等菩萨摩诃萨而为上首其心皆悉敬重大

寿命品第一(15)
乘安住大乘深解大乘爱乐大乘守护大乘善能随顺一切世间作是誓言诸未度者当令得度已于过世无数劫中修持净戒善持所行解未解者绍三宝种使

寿命品第一(16)
不断绝于未来世当转法轮以大庄严而自庄严成就如是无量功德等观众生如视一子亦于晨朝日初出时遇佛光明举身毛竖遍体血现如波罗奢花涕泣盈目生

寿命品第一(17)
大苦恼亦为利益安乐众生成就大乘第一空行显发如来方便密教为不断绝种种说法为诸众生调伏因缘故疾至佛所稽首佛足绕百千匝合掌恭敬却坐一面

寿命品第一(18)
尔时复有二恒河沙诸优婆塞受持五戒威仪具足其名曰威德无垢称王优婆塞善德优婆塞等而为上首深乐观察诸对治门所谓苦乐常无常净不净

寿命品第一(19)
我无我实不实归依非归依众生非众生恒非恒安非安为无为断不断涅槃非涅槃增上非增上常乐观察如是等法对治之门亦欲乐闻无上大乘如所

寿命品第一(20)
闻已能为他说善持净戒渴仰大乘既自充足复能充足余渴仰者善能摄取无上智慧爱乐大乘守护大乘善能随顺一切世间度未度者解未解者绍三

寿命品第一(21)
宝种使不断绝于未来世当转法轮以大庄严而自庄严心常深味清净戒行悉能成就如是功德于诸众生生大悲心平等无二如视一子亦于晨朝日初

寿命品第一(22)
出时为欲阇毗如来身故人人各取香木万束栴檀沉水牛头栴檀天木香等是一一木文理及附皆有七宝微妙光明譬如种种杂彩画饰以佛力故有是

寿命品第一(23)
妙色青黄赤白为诸众生之所乐见诸木皆以种种香涂郁金沉水及胶香等散以诸花而为庄严优钵罗花拘物头花波头摩花分陀利花诸香木上悬五

寿命品第一(24)
色幡柔软微妙犹如天衣憍奢耶衣刍摩缯彩是诸香木载以宝车是诸宝车出种种光青黄赤白辕轹皆以七宝厕填是一一车驾以四马是

寿命品第一(25)
一一马骏疾如风一一车前竖立五十七宝妙幢真金罗网弥覆其上一一宝车复有五十微妙宝盖一一车上垂诸花鬘优钵罗花拘物头花波头摩花分

寿命品第一(26)
陀利花其花纯以真金为叶金刚为台是花台中多有黑蜂游集其中欢娱受乐又出妙音所谓无常苦空无我是音声中复说菩萨本所行道复有种种歌

寿命品第一(27)
舞伎乐筝笛箜篌箫瑟鼓吹是乐音中复出是言苦哉苦哉世间空虚一一车前有优婆塞擎四宝案是诸案上有种种花优钵罗花拘物头花波头摩花分

寿命品第一(28)
陀利花郁金诸香及余薰香微妙第一诸优婆塞为佛及僧办诸食具种种备足皆是栴檀沉水香薪八功德水之所成熟其食甘美有六种味一苦二醋三

寿命品第一(29)
甘四辛五醎六淡复有三德一者轻软二者净洁三者如法作如是等种种庄严至力士生处娑罗双树间复以金沙遍布其地以加陵伽衣钦婆罗衣及缯

寿命品第一(30)
彩衣而覆沙上周匝遍满十二由旬为佛及僧敷置七宝师子之座其座高大如须弥山是诸座上皆有宝帐垂诸璎珞诸娑罗树悉悬种种微妙幡盖种种

寿命品第一(31)
好香以涂树身种种名花以散树间诸优婆塞各作是念一切众生若有所乏须食与食须饮与饮须头与头须目与目随诸众生所须之物皆悉给与作是

寿命品第一(32)
施时离欲嗔恚秽浊毒心无余思惟求世福乐唯期无上清净菩提是优婆塞等皆已安住于菩萨道复作是念如来今者受我食已当入涅槃作是念已身毛皆竖遍体血现

寿命品第一(33)
如波罗奢花涕泣盈目生大苦恼各各赍持供养之具载以宝车香木幢幡宝盖饮食疾至佛所稽首佛足以其所持供养之具供养如来绕百千匝举声号泣哀动天地捶胸

寿命品第一(34)
大叫泪下如雨复相谓言苦哉仁者世间空虚世间空虚便自举身投如来前而白佛言唯愿如来哀受我等最后供养世尊知时默然不受如是三请悉皆不许诸优婆塞不

寿命品第一(35)
果所愿心怀悲恼默然而祝犹如慈父唯有一子卒病丧亡送其尸骸置于冢间归还怅恨愁忧苦恼诸优婆塞忧愁苦恼亦复如是以诸供具安置一处却在一面默然而坐

寿命品第一(36)
尔时复有三恒河沙诸优婆夷受持五戒威仪具足其名曰寿德优婆夷德鬘优婆夷毗舍佉优婆夷等八万四千而为上首悉能堪任护持正法为度无量

寿命品第一(37)
百千众生故现女身呵责家法自观己身如四毒蛇是身常为无量诸虫之所唼食是身臭秽贪欲狱缚是身可恶犹如死狗是身不净九孔常流是身如城

寿命品第一(38)
血肉筋骨皮裹其上手足以为却敌楼橹目为窍孔头为殿堂心王处中如是身城诸佛世尊之所弃舍凡夫愚人常所味着贪淫嗔恚愚痴罗刹止住其中

寿命品第一(39)
是身不坚犹如芦苇伊兰水泡芭蕉之树是身无常念念不祝犹如电光暴水幻炎亦如画水随画随合是身易坏犹如河岸临峻大树是身不久当为狐狼

寿命品第一(40)
鵄枭雕鹫乌鹊饿狗之所食啖谁有智者当乐此身宁以牛迹盛大海水不能具说是身无常不净臭秽宁丸大地使如枣等渐渐转小犹葶苈子乃至微尘

寿命品第一(41)
不能具说是身过患是故当舍如弃涕唾以是因缘诸优婆夷以空无相无愿之法常修其心深乐咨受大乘经典闻已亦能为他演说护持本愿毁呰女身

寿命品第一(42)
甚可患厌性不坚牢心常修集如是正观破坏生死无际轮转渴仰大乘既自充足复能充足余渴仰者深乐大乘守护大乘虽现女身实是菩萨善能随顺

寿命品第一(43)
一切世间度未度者解未解者绍三宝种使不断绝于未来世当转法轮以大庄严而自庄严坚持禁戒皆悉成就如是功德于诸众生生大悲心平等无二

寿命品第一(44)
如视一子亦于晨朝日初出时各相谓言今日宜应至双树间诸优婆夷所设供具倍胜于前持至佛所稽首佛足绕百千匝而白佛言世尊我等今者为佛

寿命品第一(45)
及僧办诸供具唯愿如来哀受我供如来默然而不许可诸优婆夷不果所愿心怀惆怅却坐一面

寿命品第一(46)
尔时复有四恒河沙毗耶离城诸离车等男女大小妻子眷属及阎浮提诸王眷属为求法故善修戒行威仪具足摧伏异学坏正法者常相谓言我等当以

寿命品第一(47)
金银仓库为令甘露无尽正法深奥之藏久住于世愿令我等常得修学若有诽谤佛正法者当断其舌复作是愿若有出家毁禁戒者我当罢令还俗策使

寿命品第一(48)
有能深乐护持正法我当敬重如事父母若有众僧能修正法我当随喜令得势力常欲乐闻大乘经典闻已亦能为人广说皆悉成就如是功德其名曰净

寿命品第一(49)
无垢藏离车子净不放逸离车子恒水无垢净德离车子如是等各相谓言仁等今可速往佛所所办供养种种具足一一离车各严八万四千大象八万四

寿命品第一(50)
千驷马宝车八万四千明月宝珠天木栴檀沉水薪束种种各有八万四千一一象前有宝幢幡盖其盖小者周匝纵广满一由旬幡最短者长三十二由旬

寿命品第一(51)
宝幢卑者高百由旬持如是等供养之具往至佛所稽首佛足绕百千匝而白佛言世尊我等今者为佛及僧办诸供具唯愿如来哀受我供如来默然而不

寿命品第一(52)
许可诸离车等不果所愿心怀愁恼以佛神力去地七多罗树于虚空中默然而祝尔时复有五恒河沙大臣长者敬重大乘若有异学谤正法者是诸人等

寿命品第一(53)
力能摧伏犹如雹雨摧折草木其名曰日光长者护世长者护法长者如是之等而为上首所设供具五倍于前俱共往诣娑罗双树间稽首佛足绕百千匝

寿命品第一(54)
而白佛言世尊我等今者为佛及僧设诸供具唯愿哀愍受我等供如来默然而不受之诸长者等不果所愿心怀愁恼以佛神力去地七多罗树于虚空中默然而住

寿命品第一(55)
尔时复有六恒河沙毗舍离王及其后宫夫人眷属阎浮提内所有诸王除阿阇世并及城邑聚落人民其名曰月无垢王等各严四兵欲往佛所是一一王各有

寿命品第一(56)
一百八十万亿人民眷属是诸车兵驾以象马象有六牙马疾如风庄严供具六倍于前宝盖之中有极小者周匝纵广满八由旬幡极短者十六由旬宝幢卑者三十六

寿命品第一(57)
由旬是诸王等皆悉安住于正法中恶贱邪法敬重大乘深乐大乘怜愍众生等如一子所持饮食香气流布满四由旬亦于晨朝日初出时持是种种上妙甘饍诣双树

寿命品第一(58)
间至如来所而白佛言世尊我等为佛及比丘僧设是供具唯愿如来哀愍受我最后供养如来知时亦不许可是诸王等不果所愿心怀愁恼却住一面

寿命品第一(59)
尔时复有七恒河沙诸王夫人唯除阿阇世王夫人为度众生现受女身常观身行以空无相无愿之法薰修其心其名曰三界妙夫人爱德夫人如是等诸王夫人皆悉

寿命品第一(60)
安住于正法中修行禁戒威仪具足怜愍众生等如一子各相谓言今宜速往诣世尊所诸王夫人所设供养七倍于前香花宝幢缯彩幡盖上妙饮食宝盖小者周匝纵

寿命品第一(61)
广十六由旬幡最短者三十六由旬宝幢卑者六十八由旬饮食香气周遍流布满八由旬持如是等供养之具往如来所稽首佛足绕百千匝而白佛言世尊我等为佛

寿命品第一(62)
及比丘僧设是供具唯愿如来哀愍受我最后供养如来知时默然不受时诸夫人不果所愿心怀愁恼自拔头发捶胸大哭犹如新丧所爱之子却在一面默然而住

寿命品第一(63)
尔时复有八恒河沙诸天女等其名曰广目天女而为上首作如是言汝等诸姊谛观谛观是诸人众所设种种上妙供具欲供如来及比丘僧我等亦当如

寿命品第一(64)
是严设微妙供具供养如来如来受已当入涅槃诸姊诸佛如来出世甚难最后供养亦复倍难若佛涅槃世间空虚是诸天女爱乐大乘欲闻大乘闻已亦

寿命品第一(65)
能为人广说渴仰大乘既自充足复能充足余渴仰者守护大乘若有异学憎嫉大乘势能摧灭如雹摧草护持戒行威仪具足善能随顺一切世间度未度

寿命品第一(66)
者脱未脱者于未来世当转法轮绍三宝种使不断绝修学大乘以大庄严而自庄严成就如是无量功德等慈众生如视一子亦于晨朝日初出时各取种

寿命品第一(67)
种天木香等倍于人间所有香木其木香气能灭人中种种臭秽白车白盖驾四白马一一车上皆张白帐其帐四边悬诸金铃种种香花宝幢幡盖上妙甘

寿命品第一(68)
饍种种伎乐敷师子座其座四足纯绀琉璃于其座后各各皆有七宝倚床一一座前复有金机复以七宝而为灯树种种宝珠以为灯明微妙天花遍布其

寿命品第一(69)
地是诸天女设是供已心怀哀感涕泪交流生大苦恼亦为利益安乐众生成就大乘第一空行显发如来方便密教亦为不断种种说法往诣佛所稽首佛

寿命品第一(70)
足绕百千匝而白佛言世尊唯愿如来哀受我等最后供养如来知时默然不受诸天女等不果所愿心怀忧恼却在一面默然而坐

寿命品第一(71)
尔时复有九恒河沙诸龙王等住于四方其名曰和修吉龙王难陀龙王婆难陀龙王而为上首是诸龙王亦于晨朝日初出时设诸

寿命品第一(72)
供具倍于人天持至佛所稽首佛足绕百千匝而白佛言唯愿如来哀受我等最后供养如来知时默然不受是诸龙王不果所愿心怀愁恼却坐一面

寿命品第一(73)
尔时复有十恒河沙沙诸鬼神王毗沙门王而为上首各相谓言仁等今者可速诣佛所设供具倍于诸龙持往佛所稽首佛足绕百千匝而白佛言唯愿如来哀受我等最后供养如来知时默然不许是诸鬼王不果所愿心怀愁恼却坐一面

寿命品第一(74)
尔时复有二十恒河沙金翅鸟王降怨鸟王而为上首复有三十恒河沙乾闼婆王那罗达王而为上首复有四十恒河沙紧那罗王善见王而为上首复有

寿命品第一(75)
五十恒河沙摩睺罗伽王大善见王而为上首复有六十恒河沙阿修罗王睒婆利王而为上首复有七十恒河沙陀那婆王无垢河水王跋提达多王等而

寿命品第一(76)
为上首复有八十恒河沙沙罗刹王可畏王而为上首舍离恶心更不食人于怨憎中生慈悲心其形丑陋以佛神力皆悉瑞正复有九十恒河沙树林神王

寿命品第一(77)
乐香王而为上首复有千恒河沙持咒王大幻持咒王而为上首复有一亿恒河沙贪色鬼魅善见王而为上首复有百亿恒河沙天诸娙女蓝婆女郁婆尸

寿命品第一(78)
女帝路沾女毗舍佉女而为上首复有千亿恒河沙地诸鬼王白湿王而为上首复有十万亿恒河沙等诸天子及诸天王四天王等复有十万亿恒河沙等

寿命品第一(79)
四方风神吹诸树上时非时花散双树间复有十万亿恒河沙主云雨神皆作是念如来涅槃焚身之时我当注雨令火时灭众中热闷为作清凉复有二十

寿命品第一(80)
恒河沙大香象王罗睺象王金色象王甘味象王绀眼象王欲香象王等而为上首敬重大乘爱乐大乘知佛不久当般涅槃各各拔取无量无边诸妙莲花

寿命品第一(81)
来至佛所头面礼佛却住一面复有二十恒河沙等师子兽王师子吼王而为上首施与一切众生无畏持诸花菓来至佛所稽首佛足却住一面复有二十

寿命品第一(82)
恒河沙等诸飞鸟王凫雁鸳鸯孔雀诸鸟乾闼婆鸟迦兰陀鸟鸲鹆鹦鹉俱翅罗鸟婆嘻伽鸟迦陵频伽鸟耆婆耆婆鸟如是等诸鸟持诸花菓来至佛所稽

寿命品第一(83)
首佛足却住一面复有二十恒河沙等水牛牛羊往至佛所出妙香乳其乳流满拘尸那城所有沟坑色香美味悉皆具足成是事已却住一面复有二十恒

寿命品第一(84)
河沙等四天下中诸神仙人忍辱仙等而为上首持诸香花及诸甘果来诣佛所稽首佛足绕佛三匝而白佛言唯愿世尊哀受我等最后供养如来知时默

寿命品第一(85)
然不许时诸仙人不果所愿心怀愁恼却住一面阎浮提中一切蜂王妙音蜂王而为上首持种种花来诣佛所稽首佛足绕佛一匝却住一面

寿命品第一(86)
尔时阎浮提中比丘比丘尼一切皆集唯除尊者摩诃迦叶阿难二众复有无量阿僧祇恒河沙等世界中间及阎浮提所有诸山须弥山王而为上首

寿命品第一(87)
其山庄严丛林蓊郁诸树茂盛枝条扶疏荫蔽日光种种妙花周遍而有龙泉流水清净香洁诸天龙神乾闼婆阿修罗迦楼罗紧那罗摩睺罗伽神仙

寿命品第一(88)
咒术作倡伎乐如是等众弥满其中是诸山神亦来诣佛稽首佛足却住一面复有阿僧祇恒河沙等四大海神及诸河神有大威德具大神足所设供

寿命品第一(89)
养倍胜于前诸神身光伎乐灯明悉蔽日月令不复现以占婆花散熙连河来至佛所稽首佛足却住一面

寿命品第一(90)
尔时拘尸那城娑罗树林其林变白犹如白鹤于虚空中自然而有七宝堂阁雕文刻镂绮饰分明周匝栏楯众宝杂厕堂下多有流泉浴池上妙莲

寿命品第一(91)
花弥满其中犹如北方郁单越国亦如忉利欢喜之园尔时娑罗树林中间种种庄严甚可爱乐亦复如是是诸天人阿修罗等咸睹如来涅槃之相皆悉悲感愁忧不乐

寿命品第一(92)
尔时四天王释提桓因各相谓言汝等观察诸天世人及阿修罗大设供养欲于最后供养如来我等亦当如是供养若我最后得供养者檀波罗蜜则为成就满足不难尔时

寿命品第一(93)
四天王所设供养倍胜于前持曼陀罗花摩诃曼陀罗花迦枳楼伽花摩诃迦枳楼伽花曼殊沙花摩诃曼殊沙花散多尼迦花摩诃散多尼迦花爱乐花大爱乐花普贤花大

寿命品第一(94)
普贤花时花大时花香城花大香城花欢喜花大欢喜花发欲花大发欲花香醉花大香醉花普香花大普香花天金叶花龙华波利质多树花拘毗罗树花复持种种上妙甘

寿命品第一(95)
饍来至佛所稽首佛足是诸天人所有光明能覆日月令不复现以是供具欲供养佛如来知时默然不受尔时诸天不果所愿愁忧苦恼却住一面

寿命品第一(96)
尔时释提桓因及三十三天设诸供具亦倍胜前及所持花亦复如是香气微妙甚可爱乐持得胜堂并诸小堂来至佛所稽首佛足而白佛言世尊我等深乐

寿命品第一(97)
爱护大乘唯愿如来哀受我食如来知时默然不受时诸释天不果所愿心怀愁恼却住一面乃至第六天所设供养展转胜前宝幢幡盖宝盖小者覆四天下

寿命品第一(98)
幡最短者周围四海幢最卑者至自在天微风吹幡出妙音声持上甘饍来诣佛所稽首佛足白佛言世尊唯愿如来哀受我等最后供养如来知时默然不受

寿命品第一(99)
是诸天等不果所愿心怀愁恼却住一面上至有顶其余梵众一切来集尔时大梵天王及余梵众放身光明遍四天下欲界人天日月光明悉不复现持诸宝

寿命品第一(100)
幢缯彩幡盖幡极短者悬于梵宫至娑罗树间来诣佛所稽首佛足白佛言世尊唯愿如来哀受我等最后供养如来知时默然不受尔时诸梵

寿命品第一(101)
不果所愿心怀愁恼却住一面尔时毗摩质多阿修罗王与无量阿修罗大眷属俱身诸光明胜于梵天持诸宝幢缯彩幡盖其盖小者覆千世

寿命品第一(102)
界上妙甘饍来诣佛所稽首佛足而白佛言唯愿如来哀受我等最后供养如来知时默然不受诸阿修罗不果所愿心怀愁恼却住一面

寿命品第一(103)
尔时欲界魔王波旬与其眷属诸天婇女无量无边阿僧祇众开地狱门施清冷水因而告曰汝等今者无所能为唯当专念如来应正遍知建立

寿命品第一(104)
最后随喜供养当令汝等长夜获安时魔波旬于地狱中悉除刀剑无量苦毒炽然炎火注雨灭之以佛神力复发是心令诸眷属皆舍刀剑弓弩

寿命品第一(105)
铠仗鉾槊长钩金锤钺斧斗轮罥索所持供养倍胜一切人天所设其盖小者覆中千界来至佛所稽首佛足而白佛言我等今者爱乐大乘守护大乘世尊

寿命品第一(106)
若有善男子善女人为供养故为怖畏故为诳他故为财利故为随他故受是大乘或真或伪我等尔时当为是人除灭怖畏说如是咒

寿命品第一(107)
啅抧吒吒罗啅抧　卢呵隶　摩诃卢诃隶　阿罗　遮罗　多罗　莎呵

寿命品第一(108)
是咒能令诸失心者怖畏者说法者不断正法者为伏外道故护己身故护正法故护大乘故说如是咒若有能持如是咒者无恶象怖若至旷野空泽崄处不生怖畏亦无水火师子

寿命品第一(109)
虎狼盗贼王难世尊若有能持如是咒者悉能除灭如是等怖世尊持是咒者我当护之如龟藏六世尊我等今者不以谕谄说如是事持是咒者我当至诚益其势力唯愿如来哀受

寿命品第一(110)
我等最后供养尔时佛告魔波旬言我不受汝饮食供养我已受汝所说神咒为欲安乐一切众生四部众故佛说是已默然不受如是三请皆亦不受时魔波旬不果所愿心怀愁恼却住一面

寿命品第一(111)
尔时大自在天王与其眷属无量无边及诸天众所设供具悉覆梵释护世四王人天八部及非人等所有供具梵释所设犹如聚墨在珂贝边悉不复现宝盖

寿命品第一(112)
小者能覆三千大千世界持如是等供养之具来诣佛所稽首佛足绕无数匝白佛言世尊我等所献微末供具喻如蚊子供养于我亦如有人以一掬水投于

寿命品第一(113)
大海然一小灯助百千日春夏之月众花茂盛有持一花益于众花以亭历子益须弥山岂当有益大海日明众花须弥世尊我今所奉微末供具亦复如是若

寿命品第一(114)
以三千大千世界满中香花伎乐幡盖供养如来尚不足言何以故如来为诸众生常于地狱饿鬼畜生诸恶趣中受诸苦恼是故世尊应见哀愍受我等供

寿命品第一(115)
尔时东方去此无量无数阿僧祇恒河沙数微尘等世界彼有佛土名意乐美音佛号虚空等如来应供正遍知明行足善逝世间解无上士调御丈夫天人师

寿命品第一(116)
佛世尊尔时彼佛即告第一大弟子言善男子汝今宜往西方娑婆世界彼土有佛号释迦牟尼如来应供正遍知明行足善逝世间解无上士调御丈夫天人

寿命品第一(117)
师佛世尊彼佛不久当般涅槃善男子汝可持此世界香饭其饭香美食之安隐可以此食奉献彼佛世尊世尊食已入般涅槃善男子并可礼敬请决所疑尔

寿命品第一(118)
时无边身菩萨摩诃萨即受佛教从座而起稽首佛足右绕三匝与无量阿僧祇菩萨俱从彼国发来至此娑婆世界应时此间三千大千世界大地六种震动

寿命品第一(119)
于是众中梵释四天王魔王波旬摩醯首罗如是大众见是地动举身毛竖喉舌枯燥惊怖战栗各欲四散自见其身无复光明所有威德殄灭无余是时文殊

寿命品第一(120)
师利法王子即从座起告诸大众诸善男子汝等勿怖汝等勿怖何以故东方去此无量无数阿僧祇恒河沙微尘等世界有世界名意乐美音佛号虚空等如

寿命品第一(121)
来应正遍知十号具足彼有菩萨名无边身与无量菩萨欲来至此供养如来以彼菩萨威德力故令汝身光悉不复现是故汝等应生欢喜勿怀恐怖尔时大

寿命品第一(122)
众悉皆遥见彼佛大众如明镜中自观己身时文殊师利复告大众汝今所见彼佛大众如见此佛以佛神力复当如是得见九方无量诸佛尔时大众各相谓

寿命品第一(123)
言苦哉苦哉世间空虚如来不久当般涅槃是时大众一切悉见无边身菩萨及其眷属是菩萨身一一毛孔各各出生一大莲花一一莲花各有七万八千城

寿命品第一(124)
邑纵广正等如毗耶离城墙壁诸堑七宝杂厕多罗宝树七重行列人民炽盛安隐丰乐阎浮檀金以为却敌一一却敌各有种种七宝林树花果茂盛微风吹

寿命品第一(125)
动出微妙音其声和雅犹如天乐城中人民闻是音声即得受于上妙快乐是诸堑中妙水盈满清净香洁如真琉璃是诸水中有七宝船诸人乘之游戏澡裕

寿命品第一(126)
共相娱乐快乐无极复有无量杂色莲花优钵罗花拘物头花波头摩花分陀利花其花纵广犹如车轮其堑岸上多有园林一一园中有五泉池是诸池中复

寿命品第一(127)
有诸花优钵罗花拘物头花波头摩花分陀利花其花纵广亦如车轮香气馚馥甚可爱乐其水清净柔软第一凫雁鸳鸯游戏其中其园各有众宝宫宅一一

寿命品第一(128)
宫宅纵广正等满四由旬所有墙壁四宝所成所谓金银琉璃颇梨真金为向周匝栏楯玫瑰为地金沙布上是宫宅中多有七宝流泉浴池一一池边各有十

寿命品第一(129)
八黄金梯陛阎浮檀金为芭蕉树如忉利天欢喜之园是一一城各有八万四千人王一一诸王各有无量夫人婇女共相娱乐欢喜受乐其余人民亦复如是

寿命品第一(130)
各于住处共相娱乐是中众生不闻余名纯闻无上大乘之声是诸花中一一各有师子之座其座四足皆绀琉璃柔软素衣以布座上其衣微妙出过三界一

寿命品第一(131)
一座上有一王坐以大乘法教化众生或有众生书持读诵如说修行如是流布大乘经典尔时无边身菩萨安止如是无量众生于自身已令舍世乐皆作是

寿命品第一(132)
言苦哉苦哉世间空虚如来不久当般涅槃尔时无边身菩萨与无量菩萨周匝围绕示现如是神通力已持是种种无量供具及以上妙香美饮食若有得闻

寿命品第一(133)
是食香气烦恼诸垢皆悉消灭以是菩萨神通力故一切大众悉皆得见如是变化无边身菩萨身大无边量同虚空唯除诸佛余无能见是菩萨身其量边际

寿命品第一(134)
尔时无边身菩萨及其眷属所设供养倍胜于前来至佛所稽首佛足合掌恭敬白佛言世尊唯愿哀愍受我等食如来知时默然不受如是三请悉亦不受尔

寿命品第一(135)
时无边身菩萨及其眷属却住一面南西北方诸佛世界亦有无量无边身菩萨所持供养倍胜于前来至佛所乃至却住一面皆亦如是

寿命品第一(136)
尔时娑罗双树吉祥福地纵广三十二由旬大众充满间无空缺尔时四方无边身菩萨及其眷属所坐之处或如锥头针锋微尘十方如微尘等诸佛世界诸

寿命品第一(137)
大菩萨悉来集会及阎浮提一切大众亦悉来集唯除尊者摩诃迦叶阿难二众阿阇世王及其眷属乃至毒蛇视能杀人蜣螂蝮蝎及十六种行恶业者一切

寿命品第一(138)
来集陀那婆神阿修罗等悉舍恶念皆生慈心如父如母如姊如妹三千大千世界众生慈心相向亦复如是除一阐提尔时三千大千世界以佛神力故地皆

寿命品第一(139)
柔软无有丘墟土沙砾石荆棘毒草众宝庄严犹如西方无量寿佛极乐世界是时大众悉见十方如微尘等诸佛世界如于明镜自观己身见诸佛土亦复如

寿命品第一(140)
是尔时如来面门所出五色光明其光明曜覆诸大会令彼身光悉不复现所应作已还从口入时诸天人及诸会众阿修罗等见佛光明还从口入皆大恐怖

寿命品第一(141)
身毛为竖复作是言如来光明出已还入非无因缘必于十方所作已办将是最后涅槃之相何期苦哉何期苦哉如何世尊一旦舍离四无量心不受人天所

寿命品第一(142)
奉供养圣慧日光从今永灭无上法船于斯沉没呜呼痛哉世间大苦举手捶胸悲号啼哭支节战动不能自持身诸毛孔流血洒地

寿命品第一(143)
尔时会中有优婆塞是拘尸那城工巧之子名曰纯陀与其同类十五人俱为令世间得善果故舍身威仪从座而起偏袒右肩右膝着地合掌向佛悲泣堕泪

寿命品第一(144)
顶礼佛足而白佛言唯愿世尊及比丘僧哀受我等最后供养为度无量诸众生故世尊我等从今无主无亲无救无护无归无趣贫穷饥困欲从如来求将来

寿命品第一(145)
食唯愿哀愍受我微供然后乃入于般涅槃世尊譬如刹利若婆罗门毗舍首陀以贫穷故远至他国役力农作得好调牛良田平正无诸沙卤恶草株杌唯悕

寿命品第一(146)
天雨言调牛者喻身口七良田平正喻于智慧除去沙卤恶草株杌喻除烦恼世尊我今身有调牛良田除去株杌唯悕如来甘露法雨贫四姓者即我身是贫

寿命品第一(147)
于无上法之财宝唯愿哀愍除断我等贫穷困苦拯及无量苦恼众生我今所供虽复微少冀得充足如来大众我今无主无亲无归愿垂矜愍如罗睺罗

寿命品第一(148)
尔时世尊一切种智无上调御告纯陀曰善哉善哉我今为汝除断贫穷无上法雨雨汝身田令生法芽汝今于我欲求寿命色力安辩我当施汝常命色力安

寿命品第一(149)
无碍辩何以故纯陀施食有二果报无差何等为二一者受已得阿耨多罗三藐三菩提二者受已入于涅槃我今受汝最后供养令汝具足檀波罗蜜尔时纯

寿命品第一(150)
陀即白佛言如佛所说二施果报无差别者是义不然何以故先受施者烦恼未荆未得成就一切种智亦未能令众生具足檀波罗蜜后受施者烦恼已荆已

寿命品第一(151)
得成就一切种智能令众生普得具足檀波罗蜜先受施者直是众生后受施者是天中天先受施者是杂食身烦恼之身是后边身是无常身后受施者无烦恼身金刚之身

寿命品第一(152)
法身常身无边之身云何而言二施果报等无差别先受施者未能具足檀波罗蜜乃至般若波罗蜜唯得肉眼未得佛眼乃至慧眼后受施者已得具足檀波罗蜜乃至般若

寿命品第一(153)
波罗蜜具足佛眼乃至慧眼云何而言二施果报等无差别世尊先受施者受已食啖入腹消化得命得色得力得安得无碍辩后受施者不食不消无五事果云何而言二施果报等无差别

寿命品第一(154)
佛言善男子如来已于无量无边阿僧祇劫无有食身烦恼之身无后边身常身法身金刚之身善男子未见佛性者名烦恼身杂食之身是后边身菩萨尔时

寿命品第一(155)
受饮食已入金刚三昧此食消已即见佛性得阿耨多罗三藐三菩提是故我言二施果报等无差别菩萨尔时破坏四魔今入涅槃亦破四魔是故我言二施果报

寿命品第一(156)
等无差别菩萨尔时虽不广说十二部经先已通达今入涅槃广为众生分别演说是故我言二施果报等无差别善男子如来之身已于无量阿僧祇劫不受饮食

寿命品第一(157)
为诸声闻说言先受难陀难陀波罗二牧牛女所奉乳糜然后乃得阿耨多罗三藐三菩提我实不食我今为于此会大众是故受汝最后所奉实亦不食

寿命品第一(158)
尔时大众闻佛世尊普为大会受于纯陀最后供养欢喜踊跃同声赞言善哉善哉希有纯陀汝今立字名不虚称言纯陀者名解妙义汝今建立如是大义是故依实从义

寿命品第一(159)
立名故名纯陀汝今现世得大名利德愿满足甚奇纯陀生在人中复得难得无上之利善哉纯陀如优昙花世间希有佛出于世亦复甚难值佛生信闻法复难佛临涅槃

寿命品第一(160)
最后供养能辨是事复难于是南无纯陀南无纯陀汝今已具檀波罗蜜犹如秋月十五日夜清净圆满无诸云翳一切众生无不瞻仰汝亦如是而为我等之所瞻仰佛已

寿命品第一(161)
受汝最后供养令汝具足檀波罗蜜南无纯陀是故说汝如月盛满一切众生无不瞻仰南无纯陀虽受人身心如佛心汝今纯陀真是佛子如罗睺罗等无有异尔时大众即说偈言

寿命品第一(162)
汝虽生人道已超第六天我及一切众今故稽首请人中最胜尊今当入涅槃汝应愍我等唯愿速请佛久住于世间利益无量众演说智所赞无上甘露法

寿命品第一(163)
汝若不请佛我命将不全是故应见为稽请调御师尔时纯陀欢喜踊跃譬如有人父母卒丧忽然还活纯陀欢喜亦复如是复起礼佛而说偈言

寿命品第一(164)
快哉获己利善得于人身蠲除贪恚等永离三恶道快哉获己利遇得金宝聚值遇调御师不惧堕畜生佛如优昙花值遇生信难遇已种善根永离饿鬼苦

寿命品第一(165)
亦复能损减阿修罗种类芥子投针锋佛出难于是我以具足檀度人天生死佛不染世法如莲花处水善断有顶种永度生死流生世为人难值佛世亦难

寿命品第一(166)
犹如大海中盲龟遇浮孔我今所奉食愿得无上报一切烦恼结摧破不坚牢我今于此处不求天人身设使得之者心亦不甘乐如来受我供欢喜无有量

寿命品第一(167)
犹如伊兰花出于栴檀香我身如伊兰如来受我供如出栴檀香是故我欢喜我今得现报最胜上妙处释梵诸天等悉来供养我一切诸世间悉生诸苦恼

寿命品第一(168)
以知佛世尊欲入于涅槃高声唱是言世间无调御不应舍众生应视如一子如来在僧中演说无上法如须弥宝山安处于大海佛智能善断我等无明闇

寿命品第一(169)
犹如虚空中起云得清凉如来能善除一切诸烦恼犹如日出时除云光普照是诸众生等啼泣面目肿悉皆为生死苦水之所漂以是故世尊应长众生信为断生死苦久住于世间

寿命品第一(170)
佛告纯陀如是如是如汝所说佛出世难如优昙花值佛生信亦复甚难佛临涅槃最后施食能具足檀复倍甚难汝今纯陀莫大愁苦应生踊跃

寿命品第一(171)
喜自庆幸得值最后供养如来成就具足檀波罗蜜不应请佛久住于世汝今当观诸佛境界悉皆无常诸行性相亦复如是即为纯陀而说偈言

寿命品第一(172)
一切诸世间生者皆归死寿命虽无量要必当有尽夫盛必有衰合会有别离壮年不久停盛色病所侵命为死所吞无有法常者诸王得自在势力无等双

寿命品第一(173)
一切皆迁动寿命亦如是众苦轮无际流转无休息三界皆无常诸有无有乐有道本性相一切皆空无可坏法流转常有忧患等恐怖诸过恶老病死衰恼

寿命品第一(174)
是诸无有边易坏怨所侵烦恼所缠裹犹如蚕处茧何有智慧者而当乐是处此身苦所集一切皆不净扼缚痈疮等根本无义利上至诸天身皆亦复如是

寿命品第一(175)
诸欲皆无常故我不贪着离欲善思惟而证于真实究竟断有者今日当涅槃我度有彼岸已得过诸苦是故于今者纯受上妙乐以是因缘故证无戏论边

寿命品第一(176)
永断诸缠缚今日入涅槃我无老病死寿命不可尽我今入涅槃犹如大火灭纯陀汝不应思量如来义当观如来住犹如须弥山我今入涅槃受于第一乐诸佛法如是不应复啼哭

寿命品第一(177)
尔时纯陀白佛言世尊如是如是诚如圣教我今所有智慧微浅犹如蚊虻何能思议如来涅槃深奥之义世尊我今已与诸大龙象菩萨摩诃萨断诸结漏文殊师利法王子等世尊譬如幼年

寿命品第一(178)
初得出家虽未受具即堕僧数我亦如是以佛菩萨神通力故得在如是大菩萨数是故我今欲令如来久住于世不入涅槃譬如饥人终无变吐愿使世尊亦复如是常住于世不入涅槃

寿命品第一(179)
尔时文殊师利法王子告纯陀言纯陀汝今不应发如是言欲使如来常住于世不般涅槃如彼饥人无所变吐汝今当观诸行性相如是观行具空三昧

寿命品第一(180)
欲求正法应如是学纯陀问言文殊师利夫如来者天上人中最尊最胜如是如来岂是行耶若是行者为生灭法譬如水泡速起速灭往来流转犹如车轮

寿命品第一(181)
一切诸行亦复如是我闻诸天寿命极长云何世尊是天中天寿命更促不满百年如聚落主势得自在以自在力能制他人是人福尽其后贫贱人所轻蔑

寿命品第一(182)
为他策使所以者何失势力故世尊亦尔同于诸行同诸行者则不得称为天中天何以故诸行即是生死法故是故文殊勿观如来同于诸行

寿命品第一(183)
复次文殊为知而说不知而说而言如来同于诸行设使如来同诸行者则不得言于三界中为天中天自在法王譬如人王有大力士其力当千更无有能

寿命品第一(184)
降伏之者故称此人一人当千如是力士王所爱念偏赐爵禄封赏自然所以得称当千人者是人未必力敌于千但以种种伎艺所能能胜千故故称当千

寿命品第一(185)
如来亦尔降烦恼魔阴魔天魔死魔是故如来名三界尊如彼力士一人当千以是因缘成就具足种种无量真实功德故称如来应正遍知文殊师利汝今

寿命品第一(186)
不应忆想分别以如来法同于诸行譬如巨富长者生子相师占之有短寿相父母闻已知其不任绍继家嗣不复爱重视如刍草夫短寿者不为沙门婆罗门

寿命品第一(187)
等男女大小之所敬念若使如来同诸行者亦复不为一切世间人天众生之所奉敬如来所说不变不异真实之法亦无受者是故文殊不应说言如来同于一切诸行

寿命品第一(188)
复次文殊譬如贫女无有居家救护之者加复病苦饥渴所逼游行乞丐止他客舍寄生一子是客舍主驱逐令去其产未久携抱是儿欲至他国于其中路

寿命品第一(189)
遇恶风雨寒苦并至多为蚊虻蜂螫毒虫之所唼食经由恒河抱儿而度其水漂疾而不放舍于是母子遂共俱没如是女人慈念功德命终之后生于梵天

寿命品第一(190)
文殊师利若有善男子欲护正法勿说如来同于诸行不同诸行唯当自责我今愚痴未有慧眼如来正法不可思议是故不应宣说如来定是有为定是无

寿命品第一(191)
为若正见者应说如来定是无为何以故能为众生生善法故生怜愍故如彼贫女在于恒河为爱念子而舍身命善男子护法菩萨亦应如是宁舍身命不

寿命品第一(192)
说如来同于有为当言如来同于无为以说如来同无为故得阿耨多罗三藐三菩提如彼女人得生梵天何以故以护法故云何护法所谓说言如来同于

寿命品第一(193)
无为善男子如是之人虽不求解脱解脱自至如彼贫女不求梵天梵天自至文殊师利如人远行中路疲极寄止他舍卧寐之中其室忽然大火卒起即时

寿命品第一(194)
惊寤寻自思惟我于今者定死不疑具惭愧故以衣缠身即便命终生忉利天从是已后满八十返作大梵王满百千世生于人中为转轮王是人不复生三

寿命品第一(195)
恶趣展转常生安乐之处以是缘故文殊师利若善男子有惭愧者不应观佛同于诸行文殊师利外道邪见可说如来同于有为持戒比丘不应如是于如

寿命品第一(196)
来所生有为想若言如来是有为者即是妄语当知是人死入地狱如人自处于己舍宅文殊师利如来真实是无为法不应复言是有为也汝从今日于生

寿命品第一(197)
死中应舍无智求于正智当知如来即是无为若能如是观如来者具足当得三十二相速疾成就阿耨多罗三藐三菩提尔时文殊师利法王子赞纯陀言

寿命品第一(198)
善哉善哉善男子汝今已作长寿因缘能知如来是常住法不变异法无为之法汝今如是善覆如来有为之相如彼火人为惭愧故以衣覆身以是善心生

寿命品第一(199)
忉利天复为梵王转轮圣王不至恶趣常受安乐汝亦如是善覆如来有为相故于未来世必定当得三十二相八十种好十八不共法无量寿命不在生死

寿命品第一(200)
常受安乐不久得成应正遍知纯陀如来次后自当广说我之与汝俱亦当覆如来有为有为无为且共置之汝可随时速施饭食如是施者诸施中最若比

寿命品第一(201)
丘比丘尼优婆塞优婆夷远行疲极所须之物应当清净随时给与如是速施即是具足檀波罗蜜根本种子纯陀若有最后施佛及僧若多若少若足不足

寿命品第一(202)
宜速及时如来正尔当般涅槃纯陀答言文殊师利汝今何故贪为此食而言多少足与不足令我时施文殊师利如来昔日苦行六年尚自支持况于今日

寿命品第一(203)
须臾间耶文殊师利汝今实谓如来正觉受斯食耶然我定知如来身者即是法身非为食身尔时佛告文殊师利如是如是如纯陀言善哉纯陀汝已成就

寿命品第一(204)
微妙大智善入甚深大乘经典文殊师利语纯陀言汝谓如来是无为者如来之身即是长寿若作是知佛所悦可纯陀答言如来非独悦可于我亦复悦可

寿命品第一(205)
一切众生文殊师利言如来于汝及以于我一切众生皆悉悦可纯陀答言汝不应言如来悦可夫悦可者则是倒想若有倒想则是生死有生死者即有为

寿命品第一(206)
法是故文殊勿谓如来是有为也若言如来是有为者我与仁者俱行颠倒文殊师利如来无有爱念之想夫爱念者如彼母牛爱念其子虽复饥渴行求水

寿命品第一(207)
草若足不足忽然还归诸佛世尊无有是念等视一切如罗睺罗如是念者即是诸佛智慧境界文殊师利譬如国王调御驾驷欲令驴车而及之者无有是

寿命品第一(208)
处我与仁者亦复如是欲尽如来微密深奥亦无是处文殊师利如金翅鸟飞升虚空无量由旬下观大海悉见水性鱼鳖鼋鼍龟龙之属及见己影如于明

寿命品第一(209)
镜见诸色像凡夫少智不能筹量如是所见我与仁者亦复如是不能筹量如来智慧文殊师利语纯陀言如是如是如汝所说我于此事非为不达直欲试汝诸菩萨事

寿命品第一(210)
尔时世尊从其面门出种种光其光明曜照文殊身文殊师利遇斯光已即知是事寻告纯陀如来今者现是瑞相不久必当入于涅槃汝先所设最后供养

寿命品第一(211)
宜时奉献佛及大众纯陀当知如来放是种种光明非无因缘纯陀闻已情塞默然佛告纯陀汝所奉施佛及大众今正是时如来正尔当般涅槃第二第三

寿命品第一(212)
亦复如是尔时纯陀闻佛语已举声啼哭悲咽而言苦哉苦哉世间空虚复白大众我等今者一切当共五体投地同声劝佛莫般涅槃尔时世尊复告纯陀

寿命品第一(213)
莫大啼哭令心憔悴当观是身犹如芭蕉热时之炎水泡幻化乾闼婆城坏器电光亦如画水临死之囚熟果段肉如织经尽如碓上下当观诸行犹杂毒食有为之法多诸过患

寿命品第一(214)
于是纯陀复白佛言如来不欲久住于世我当云何而不啼泣苦哉苦哉世间空虚唯愿世尊怜愍我等及诸众生久住于世勿般涅槃

寿命品第一(215)
佛告纯陀汝今不应发如是言怜愍我故久住于世我以怜愍汝及一切是故今欲入于涅槃何以故诸佛法尔有为亦然是故诸佛而说偈言

寿命品第一(216)
有为之法其性无常生已不住寂灭为乐

寿命品第一(217)
纯陀汝今当观一切行杂诸法无我无常不祝此身多有无量过患犹如水泡是故汝今不应啼泣尔时纯陀复白佛言如是如是诚如尊教虽知如来方便示

寿命品第一(218)
现入于涅槃而我不能不怀苦恼覆自思惟复生庆悦佛赞纯陀善哉善哉能知如来示同众生方便涅槃纯陀汝今当听如娑罗娑鸟春阳之月皆共集彼阿

寿命品第一(219)
耨达池诸佛亦尔皆至是处纯陀汝今不应思惟诸佛长寿短寿一切诸法皆如幻相如来在中以方便力无所染着何以故诸佛法尔纯陀我今受汝所献供

寿命品第一(220)
养为欲令汝度于生死诸有流故若诸人天于此最后供养我者悉皆当得不动果报常受安乐何以故我是众生良福田故汝若复欲为诸众生作福田者速

寿命品第一(221)
办所施不宜久停尔时纯陀为诸众生得度脱故低头饮泪而白佛言善哉世尊我若堪任为福田时则能了知如来涅槃及非涅槃我等今者及诸声闻缘觉

寿命品第一(222)
智慧犹如蚊蚁实不能量如来涅槃及非涅槃尔时纯陀及其眷属愁忧啼泣围绕如来烧香散花尽心敬奉寻与文殊从座而去供办食具其去未久是时此

寿命品第一(223)
地六种震动乃至梵世亦复如是地动有二或有地动或大地动小动者名为地动大动者名大地动有小声者名曰地动有大声者名大地动独地动者名曰地动山河树木及

寿命品第一(224)
大海水一切动者名大地动一向动者名曰地动周回旋转名大地动动名地动动时能令众生心动名大地动菩萨初从兜率天下阎浮提时名大地动从初生出家成阿耨多罗三藐三菩提

寿命品第一(225)
转于法轮及般涅槃名大地动今日如来将入涅槃是故此地如是大动时诸天龙乾闼婆阿修罗迦楼罗紧那罗摩睺罗伽人及非人闻是语已身毛皆竖同声哀泣而说偈言

寿命品第一(226)
稽首礼调御我等今劝请违离于人仙永无有救护今见佛涅槃我等没苦海愁忧怀悲恼犹如犊失母贫穷无救护犹如困病人无医随自心食所不应食

寿命品第一(227)
众生烦恼病常为诸见害远离法医师服食邪毒药是故佛世尊不应见舍离如国无君主人民皆饥饿我等亦如是失荫及法味今闻佛涅槃我等心迷乱

寿命品第一(228)
如彼大地动迷失于诸方大仙入涅槃佛日坠于地法水悉枯涸我等定当死如来般涅槃众生极苦恼譬如长者子新丧于父母

寿命品第一(229)
如来入涅槃如其不还者我等及众生悉无有救护如来入涅槃乃至诸畜生一切皆愁怖苦恼焦其心我等于今日云何不愁恼

寿命品第一(230)
如来见放舍犹如弃涕唾譬如日初出光明甚晖炎既能还自照亦灭一切闇如来神通光能除我苦恼虚在大众中譬如须弥山

寿命品第一(231)
世尊譬如国王生育诸子形貌端正心常爱念先教伎艺悉令通利然后将付魁脍令杀世尊我等今日为法王子蒙佛教诲以具正见愿莫放舍如其放舍

寿命品第一(232)
则同王子唯愿久住不入涅槃世尊譬如有人善学诸论复于此论而生怖畏如来亦尔通达诸法而于诸法复生怖畏若使如来久住于世说甘露味充足

寿命品第一(233)
一切如是众生则不复畏堕于地狱世尊譬如有人初学作务为官所收闭之囹圄有人问之汝受何事答曰我今受大忧苦若其得脱则得安乐世尊亦尔

寿命品第一(234)
为我等故修诸苦行我等今者犹未得免生死苦恼云何如来得受安乐世尊譬如医王善解方药偏以秘方教授其子不教其余外受学者如来亦尔独以

寿命品第一(235)
甚深秘密之藏偏教文殊遗弃我等不见顾愍如来于法应无悭吝如彼医王偏教其子不教外来诸受学者彼医所以不能普教情存胜负故有秘惜如来

寿命品第一(236)
之心终无胜负何故如是不见教诲唯愿久住莫般涅槃世尊譬如老少病苦之人离于善径行于险路路险涩难多受苦恼更有异人见之怜愍即便示以

寿命品第一(237)
平坦好道世尊我亦如是所谓少者喻未增长法身之人老者喻重烦恼病者喻未脱生死险路者喻二十五有唯愿如来示导我等甘露正道久住于世勿入涅槃

寿命品第一(238)
尔时世尊告诸比丘汝等比丘莫如凡夫诸天人等愁忧啼哭当勤精进系心正念时诸天人阿修罗等闻佛所说止不啼哭犹如有人殡丧子已止不啼哭尔时世尊为诸大众说是偈言

寿命品第一(239)
汝等当开意不应大愁苦诸佛法皆尔是故当默然乐不放逸行守心正忆念远离诸非法慰意受欢乐

寿命品第一(240)
复次比丘若有疑念今皆当问若空不空若常无常若苦不苦若依非依若去不去若归非归若恒非恒若断若常若众生非众生若有若无若实不实若真

寿命品第一(241)
不真若灭不灭若密不密若二不二如是等种种法中有所疑者今应咨问我当随顺为汝断之亦当为汝先说甘露然后乃当入于涅槃诸比丘佛出世难

寿命品第一(242)
人身难得值佛生信是事亦难能忍难忍是亦复难成就禁戒具足无缺得阿罗汉果是事亦难如求金沙优昙钵花汝诸比丘离于八难得人身难汝等遇

寿命品第一(243)
我不应空过我于往昔种种苦行今得如是无上方便为汝等故无量劫中舍身手足头目髓脑是故汝等不应放逸汝等比丘云何庄严正法宝城具足种

寿命品第一(244)
种功德珍宝戒定智慧以为墙堑埤堄汝今遇是佛法宝城不应取此虚伪之物譬如商主遇真宝城及诸瓦砾而便还家汝亦如是值遇宝城取虚伪物汝

寿命品第一(245)
诸比丘勿以下心而生知足汝等今者虽得出家于此大乘不生贪慕汝诸比丘身虽得服袈裟染衣其心犹未得染大乘清净之法汝诸比丘虽行乞食经历多处初未曾乞大乘法

寿命品第一(246)
食汝诸比丘虽除须发未为正法除诸结使汝诸比丘今当真实教敕汝等我今现在大众和合如来法性真实不倒是故汝等应当精进摄心勇猛摧诸结使十力慧日既灭没已汝

寿命品第一(247)
等当为无明所覆诸比丘譬如大地诸山药草为众生用我法亦尔出生妙善甘露法味而为众生种种烦恼病之良药我今当令一切众生及以我子四部之众悉皆安住

寿命品第一(248)
秘密藏中我亦复当安住是中入于涅槃何等名为秘密之藏犹如伊字三点若并则不成伊纵亦不成如摩醯首罗面上三目乃得成伊三点若别亦不得成我亦如是解

寿命品第一(249)
脱之法亦非涅槃如来之身亦非涅槃摩诃般若亦非涅槃三法各异亦非涅槃我今安住如是三法为众生故名入涅槃如世伊字

寿命品第一(250)
尔时诸比丘闻佛世尊定当涅槃皆悉忧愁身毛为竖涕泪盈目稽首佛足绕无量匝白佛言世尊快说无常苦空无我世尊譬如一切众生迹中

寿命品第一(251)
象迹为上是无常想亦复如是于诸想中最为第一若有精勤修习之者能除一切欲界欲爱色无色爱无明憍慢及无常想世尊如来若离无常

寿命品第一(252)
想者今则不应入于涅槃若不离者云何说言修无常想离三界爱无明憍慢及无常想世尊譬如农夫秋月之时深耕其地能除秽草是无常想

寿命品第一(253)
亦复如是能除一切欲界欲爱色无色爱无明憍慢及无常想世尊譬如耕田秋耕为胜如诸迹中象迹为胜于诸想中无常想为胜

寿命品第一(254)
世尊譬如帝王知命将终恩赦天下狱囚系闭悉令得脱然后舍命如来今者亦应如是度诸众生一切无知无明系闭皆令解脱然后乃入于般涅槃我

寿命品第一(255)
等今者皆未得度云何如来便欲放舍入于涅槃世尊譬如有人为鬼所持遇良咒师以咒力故便得除差如来亦尔为诸声闻除无明鬼令得安住摩诃

寿命品第一(256)
般若解脱等法如世伊字世尊譬如香象为人所缚虽有良师不能禁制绝羁锁自恣而去我未如是脱五十七烦恼系缚云何如来便欲放舍入于涅槃

寿命品第一(257)
世尊如人病疟值遇良医所苦得除我亦如是多诸患苦邪命热玻虽遇如来病未除愈未得无上安隐常乐云何如来便欲放舍入于涅槃

寿命品第一(258)
世尊譬如醉人不自觉知不识亲疏母女姊妹迷荒淫乱言语放逸卧粪秽中时有良师与药令服服已吐酒还自忆识心怀惭愧深自克责

寿命品第一(259)
酒为不善诸恶根本若能除断则远众罪世尊我亦如是往昔已来轮转生死情色所醉贪嗜五欲非母母想非姊姊想非女女想于非众生

寿命品第一(260)
生众生想是故轮转受生死苦如彼醉人卧粪秽中如来今当施我法药令我还吐烦恼恶酒而我未得醒寤之心云何如来便欲放舍入于涅槃

寿命品第一(261)
世尊譬如有人叹芭蕉树以为坚实无有是处世尊众生亦尔若叹我人众生寿命养育知见作者受者是真实者亦无是处我等如是修无我想

寿命品第一(262)
世尊譬如浆滓无所复用是身亦尔无我无主世尊如七叶花无有香气是身亦尔无我无主我等如是心常修习无我之想如佛所说一切诸法

寿命品第一(263)
无我我所汝诸比丘应当修习如是修已则除我慢离我慢已便入涅槃世尊譬如鸟迹空中现者无有是处有能修习无我想者而有诸见亦无是处

寿命品第一(264)
尔时世尊赞诸比丘善哉善哉汝等善能修无我想时诸比丘即白佛言世尊我等不但修无我想亦更修习其余诸想所谓苦想无常想无我想世尊譬如人醉其心愐眩见

寿命品第一(265)
诸山河石壁草木宫殿屋舍日月星辰皆悉回转世尊若有不修苦无常想无我等想如是之人不名为圣多诸放逸流转生死世尊以是因缘我等善修如是诸想

寿命品第一(266)
尔时佛告诸比丘谛听谛听汝向所引醉人喻者但知文字未达其义何等为义如彼醉人见上日月实非回转生回转想众生亦尔为诸烦恼无明所覆生颠

寿命品第一(267)
倒心我计无我常计无常净计不净乐计为苦以为烦恼之所覆故虽生此想不达其义如彼醉人于非转处而生转想我者即是佛义常者是法身义乐者是

寿命品第一(268)
涅槃义净者是法义汝等比丘云何而言有我想者憍慢贡高流转生死汝等若言我亦修习无常苦无我等想是三种修无有实义我今当说胜三修法苦者计乐乐者计

寿命品第一(269)
苦是颠倒法无常计常常计无常是颠倒法无我计我我计无我是颠倒法不净计净净计不净是颠倒法有如是等四颠倒法是人不知正修诸法汝诸比丘于苦法中生

寿命品第一(270)
于乐想于无常中生于常想于无我中生于我想于不净中生于净想世间亦有常乐我净出世亦有常乐我净世间法者有字无义出世间者有字有义何以故世间之法

寿命品第一(271)
有四颠倒故不知义所以者何有想颠倒心倒见倒以三倒故世间之人乐中见苦常见无常我见无我净见不净是名颠倒以颠倒故世间知字而不知义何等为义无我者名为生死我

寿命品第一(272)
者名为如来无常者声闻缘觉常者如来法身苦者一切外道乐者即是涅槃不净者即有为法净者诸佛菩萨所有正法是名不颠倒以不倒故知字知义若欲远离四颠倒者应知如是常乐我净

寿命品第一(273)
时诸比丘白佛言世尊如佛所说离四倒者则得了知常乐我净如来今者永无四倒则已了知常乐我净若已了知常乐我净何故不住一劫半劫教导我等令离四倒

寿命品第一(274)
而见放舍欲入涅槃如来若见顾念教敕我当至心顶受修习如来若入于涅槃者我等云何与是毒身同共止祝修于梵行我等亦当随佛世尊入于涅槃

寿命品第一(275)
尔时佛告诸比丘汝等不应作如是语我今所有无上正法悉以付嘱摩诃迦叶是迦叶者当为汝等作大依止犹如如来为诸众生作依止处摩诃迦叶亦复如是当为

寿命品第一(276)
汝等作依止处譬如大王多所统领若游巡时悉以国事付嘱大臣如来亦尔所有正法亦以付嘱摩诃迦叶汝等当知先所修习无常苦想非是真实譬如春时有诸人等在

寿命品第一(277)
大池浴乘船游戏失琉璃宝没深水中是时诸人悉共入水求觅是宝竞捉瓦石草木沙砾各各自谓得琉璃珠欢喜持出乃知非真是时宝珠犹在水中以珠力故水皆澄清

寿命品第一(278)
于是大众乃见宝珠故在水下犹如仰观虚空月形是时众中有一智人以方便力安徐入水即便得珠汝等比丘不应如是修习无常苦无我想不净想等以为实义如彼诸

寿命品第一(279)
人各以瓦石草木沙砾而为宝珠汝等应当善学方便在在处处常修我想常乐净想复应当知先所修习四法相貌悉是颠倒欲得真实修诸想者如彼智人巧出宝珠所谓我想常乐净想

寿命品第一(280)
尔时诸比丘白佛言世尊如佛先说诸法无我汝当修学修学是已则离我想离我想者则离憍慢离憍慢者得入涅槃是义云何

寿命品第一(281)
佛告诸比丘善哉善哉汝今善能咨问是义为自断疑譬如国王闇钝少智有一医师性复顽嚚而王不别厚赐俸禄疗治众病纯以乳药亦复不知病起根原虽知乳药复不

寿命品第一(282)
善解或有风病冷病热病一切诸病悉教服乳是王不别是医知乳好丑善恶复有明医晓八种术善疗众病知诸方药从远方来是时旧医不知咨受反生贡高轻慢之心彼

寿命品第一(283)
时明医即便依附请以为师咨受医方秘奥之法语旧医言我今请仁以为师范唯愿为我宣畅解说旧医答言卿今若能为我给使四十八年然后乃当教汝医法时彼明医

寿命品第一(284)
即受其教我当如是我当如是随我所能当给走使是时旧医即将客医共入见王是时客医即为王说种种医方及余伎艺大王当知应善分别此法如是可以治国此法如

寿命品第一(285)
是可以疗玻尔时国王闻是语已方知旧医痴騃无智即便驱逐令出国界然后倍复恭敬客医是时客医作是念言欲教王者今正是时即语王言大王于我实爱念者当求

寿命品第一(286)
一愿王即答言从此右臂及余身分随意所求一切相与彼客医言王虽许我一切身分然我不敢多有所求今所求者愿王宣令一切国内从今已往不得复服旧医乳药所

寿命品第一(287)
以者何是药毒害多伤损故若故服者当斩其首断乳药已终更无有横死之人常处安乐故求是愿

寿命品第一(288)
时王答言汝之所求盖不足言寻为宣令一切国内有病之人皆悉不听以乳为药若为药者当斩其首尔时客医以种种味和合众药谓辛苦醎甜醋等味以疗众病无不得

寿命品第一(289)
差其后不久王复得玻即命是医我今病重困苦欲死当云何治医占王病应用乳药寻白王言如王所患应当服乳我于先时所断乳药是大妄语今若服者最能除玻王今

寿命品第一(290)
患热正应服乳时王语医汝今狂耶为热病乎而言服乳能除此玻汝先言毒今云何服欲欺我耶先医所赞汝言是毒令我驱遣今复言好最能除玻如汝所言我本旧医定

寿命品第一(291)
为胜汝是时客医复语王言王今不应作如是语如虫食木有成字者此虫不知是字非字智人见之终不唱言是虫解字亦不惊怪大王当知旧医亦尔不别诸病悉与乳药

寿命品第一(292)
如彼虫道偶成于字是先旧医不解乳药好丑善恶时王问言云何不解客医答王是乳药者亦是毒害亦是甘露云何是乳复名甘露若是牸牛不食酒糟滑草麦其犊调善

寿命品第一(293)
放牧之处不在高原亦不下湿饮以清流不令驰走不与特牛同共一群饮餧调适行住得所如是乳者能除诸玻是则名为甘露妙药除是乳已其余一切皆名毒害

寿命品第一(294)
尔时大王闻是语已赞言大医善哉善哉我从今日始知乳药善恶好丑即便服之病得除愈寻时宣令一切国内从今已往当服乳药国人闻之皆生嗔恨咸相

寿命品第一(295)
谓言大王今者为鬼所持为狂颠耶而诳我等复令服乳一切人民皆怀嗔恨悉集王所王言汝等不应于我而生嗔恨而此乳药服与不服悉是医教非是我咎

寿命品第一(296)
尔时大王及诸人民踊跃欢喜倍共恭敬供养是医一切病者皆服乳药病悉除愈汝等比丘当知如来应正遍知明行足善逝世间解无上士调御丈夫天人师

寿命品第一(297)
佛世尊亦复如是为大医王出现于世降伏一切外道邪医诸王众中唱如是言我为医王欲伏外道故唱是言无我无人众生寿命养育知见作者受者

寿命品第一(298)
比丘当知是诸外道所言我者如虫食木偶成字耳是故如来于佛法中唱是无我为调众生故为知时故说是无我有因缘故亦说有我如彼良医善知

寿命品第一(299)
于乳是药非药非如凡夫所计吾我凡夫愚人所计我者或言大如拇指或如芥子或如微尘如来说我悉不如是是故说言诸法无我实非无我何者是

寿命品第一(300)
我若法是实是真是常是主是依性不变易者是名为我如彼大医善解乳药如来亦尔为众生故说诸法中真实有我汝等四众应当如是修习是法

寿命品第一(301)
佛复告诸比丘汝于戒律有所疑者今恣汝问我当解说令汝心喜我已修学一切诸法本性空寂了了通达汝等比丘莫谓如来唯修诸法本性空寂复告诸

寿命品第一(302)
比丘若于戒律有所疑者今可致问时诸比丘即白佛言世尊我等无有智慧能问如来应正遍知所以者何如来境界不可思议所有诸定不可思议所演教

寿命品第一(303)
诲不可思议是故我等无有智慧能问如来世尊譬如老人年百二十身婴长病寝卧床席不能起居气力虚劣余命无几有一富人缘事欲行当至他方以百

寿命品第一(304)
斤金寄是老人而作是言我今他行以是宝物持用相寄或十年还二十年还汝当还我是时老人即便受之而此老人复无继嗣其后不久病笃命终所寄之

寿命品第一(305)
物悉皆散失财主行还偿索无所如是痴人不知筹量可寄不可寄是故行还债索无所以是因缘丧失财宝世尊我等声闻亦复如是虽闻如来殷勤教诫不

寿命品第一(306)
能受持令法久祝如彼老人受他寄付我今无智于诸戒律当何所问佛告诸比丘汝等今者若问于我则能利益一切众生是故告汝听随所疑恣意而问尔

寿命品第一(307)
时诸比丘白佛言世尊譬如有人年二十五盛壮端正多有财宝金银琉璃父母妻子眷属宗亲悉皆存在亦有人来寄其宝物语其人言我有缘事欲至他处

寿命品第一(308)
事讫当还汝当还我是时壮人守护是物如自己有其人偶病即命家属如是金宝是他所寄彼若来索悉皆还之智者如是善知筹量行还索物皆悉得之无

寿命品第一(309)
所亡失世尊亦尔若以法宝付嘱阿难及诸比丘不得久祝何以故一切声闻及大迦叶悉当无常如彼老人受他寄物是故应以无上佛法付诸菩萨以诸菩萨善能问答如

寿命品第一(310)
是法宝则得久住无量千世增益炽盛利安众生如彼壮人受他寄物以是义故诸大菩萨乃能问耳我等智慧犹如蚊虻何能咨请如来深法时诸声闻默然而祝尔时佛赞

寿命品第一(311)
诸比丘言善哉善哉汝等善得无漏之心阿罗汉心我亦曾念以此二缘应以大乘付诸菩萨令是妙法久住于世尔时佛告一切大众善男子善女人我之寿命不可称量乐

寿命品第一(312)
说之辩亦不可荆汝等宜可随意咨问若戒若归第二第三亦复如是尔时众中有一菩萨摩诃萨本是多罗聚落人也姓大迦叶婆罗门种年在幼稚以佛神力即从座起偏

寿命品第一(313)
袒右臂绕百千匝右膝着地合掌向佛而白佛言世尊我于今者欲少咨问若佛听者乃敢发言佛告迦叶如来应正遍知恣汝所问当为汝说断汝所疑令汝欢喜

寿命品第一(314)
尔时迦叶菩萨摩诃萨白佛言世尊如来哀愍已垂听许今当问之然我所有智慧微少犹如蚊虻如来世尊道德巍危纯以栴檀师子难伏不可坏众而为眷属如来之身犹真金刚色如琉璃真实难

寿命品第一(315)
坏复为如是大智慧海之所围绕是众会中诸大菩萨摩诃萨等皆悉成就无量无边深妙功德犹如香象于如是等大众之前岂敢发问为当承佛神通之力及因大众善根威德少发问耳即于佛前说偈问曰

寿命品第一(316)
云何得长寿金刚不坏身复以何因缘得大坚固力云何于此经究竟到彼岸愿佛开微密广为众生说云何得广大为众作依止实非阿罗汉而与罗汉等

寿命品第一(317)
云何知天魔为众作留难佛说波旬说云何分别知云何诸调御心喜说真谛正善具成就演说四颠倒云何作善业大仙今当说云何诸菩萨能见难见性

寿命品第一(318)
云何解满字及与半字义云何共圣行如娑罗娑鸟迦邻提日月太白与岁星云何未发心而名为菩萨云何于大众而得无所畏犹如阎浮金无能说其过

寿命品第一(319)
云何处浊世不污如莲华云何处烦恼烦恼不能染如医疗众病不为病所污生死大海中云何作船师云何舍生死如蛇脱故皮

寿命品第一(320)
云何观三宝犹如天意树三乘若无性云何而得说犹如乐未生云何名受乐云何诸菩萨而得不坏众云何为生盲而作眼目导云何示多头唯愿大仙说

寿命品第一(321)
云何说法者增长如月初云何复示现究竟于涅槃云何勇进者示人天魔道云何知法性而受于法乐云何诸菩萨远离一切病云何为众生演说于秘密

寿命品第一(322)
云何说毕竟及与不毕竟如其断疑网云何不定说云何而得近最胜无上道我今请如来为诸菩萨故愿为说甚深微妙诸行等一切诸法中悉有安乐性

寿命品第一(323)
唯愿大仙尊为我分别说众生大依止两足尊妙药今欲问诸阴而我无智慧精进诸菩萨亦复不能知如是等甚深诸佛之境界

寿命品第一(324)
尔时佛赞迦叶菩萨善哉善哉善男子汝今未得一切种智我已得之然汝所问甚深密藏如一切智之所咨问等无有异善男子我坐道场菩提树下初成

寿命品第一(325)
正觉尔时无量阿僧祇恒河沙等诸佛世界有诸菩萨亦曾问我是甚深义然其所问句义功德亦皆如是等无有异如是问者则能利益无量众生

寿命品第一(326)
尔时迦叶菩萨复白佛言世尊我无智力能问如来如是深义世尊譬如蚊虻不能飞过大海彼岸周遍虚空我亦如是不能咨问如来如是智慧大海法性虚空甚深之义

寿命品第一(327)
世尊譬如国王髻中明珠付典藏臣藏臣得已顶戴恭敬增加守护我亦如是顶戴恭敬增加守护如来所说方等深义何以故令我广得深智慧故尔时佛告迦叶菩萨善

寿命品第一(328)
男子谛听谛听当为汝说如来所得长寿之业菩萨以是业因缘故得寿命长是故应当至心听受若业能为菩提因者应当诚心听受是义既听受已转为人说善男子我

寿命品第一(329)
以修习如是业故得阿耨多罗三藐三菩提今复为人广说是义善男子譬如王子犯罪系狱王甚怜愍爱念子故躬自回驾至其系所菩萨亦尔欲得长寿应当护念一切

寿命品第一(330)
众生同于子想生大慈大悲大喜大舍授不杀戒教修善法亦当安止一切众生于五戒十善复入地狱饿鬼畜生阿修罗等一切诸趣拔济是中苦恼众生

寿命品第一(331)
脱未脱者度未度者未涅槃者令得涅槃安慰一切诸恐怖者以如是等业因缘故菩萨则得寿命长远于诸智慧而得自在随所寿终生于天上

寿命品第一(332)
尔时迦叶菩萨复白佛言世尊菩萨摩诃萨等视众生同于子想是义深隐我未能解世尊如来不应说言菩萨于诸众生修平等心同于子

寿命品第一(333)
想所以者何于佛法中有破戒者作逆罪者毁正法者云何当于如是等人同子想耶佛告迦叶如是如是我于众生实作子想如罗睺罗

寿命品第一(334)
迦叶菩萨复白佛言世尊昔十五日僧布萨时曾于受具清净众中有一童子不善修习身口意业在屏隈处盗听说戒密迹力士承佛神力以金刚杵碎之如尘世尊是金刚神极成暴恶乃能断是童子命根云何如来视诸众生同于子想如罗睺罗

寿命品第一(335)
佛告迦叶汝今不应作如是言是童子者即是化人非真实也为欲驱遣破戒毁法令出众故金刚密迹亦是化耳迦叶毁谤正法及一阐提或有杀生乃至

寿命品第一(336)
邪见及故犯禁我于是等悉生悲心同于子想如罗睺罗善男子譬如国王诸群臣等有犯王法随罪诛戮而不舍置如来世尊不如是也于毁法者与驱遣

寿命品第一(337)
羯磨诃责羯磨置羯磨举罪羯磨不可见羯磨灭羯磨未舍恶见羯磨善男子如来所以与谤法者作如是等降伏羯磨为欲示诸行恶之人有果报故善男

寿命品第一(338)
子汝今当知如来即是施恶众生无恐畏者若放一光若二若五或有遇者悉令远离一切诸恶如来今者具有如是无量势力善男子未可见法汝欲见者

寿命品第一(339)
今当为汝说其相貌我涅槃已随其方面有持戒比丘威仪具足护持正法见坏法者即能驱遣呵责征治当知是人得福无量不可称计善男子譬如有王

寿命品第一(340)
专行暴恶会遇重玻有邻国王闻其名声兴兵而来规欲殄灭是时病王无力势故方乃恐怖改心修善而是邻王得无量福持法比丘亦复如是驱遣呵责

寿命品第一(341)
坏法之人令行善法得福无量善男子譬如长者所居之处田宅屋舍生诸毒树长者知已即便斫伐永令灭荆又如壮人首生白发愧而剪拔不令生长持

寿命品第一(342)
法比丘亦复如是见有破戒坏正法者即应驱遣呵责举处若善比丘见坏法者置不呵责驱遣举处当知是人佛法中怨若能驱遣呵责举处是我弟子真声闻也

寿命品第一(343)
迦叶菩萨复白佛言世尊如佛所言则不等视一切众生同于子想如罗睺罗世尊若有一人以刀害佛复有一人持栴檀涂佛佛于此二若生等心云何复言当治毁禁若治毁禁是言则失

寿命品第一(344)
佛告迦叶菩萨善男子譬如国王大臣宰相产育诸子颜貌端正聪明黠慧若二三四将付严师而作是言君可为我教诏诸子威仪礼节伎艺书校计算数悉令成就我今

寿命品第一(345)
四子就君受学假使三子病杖而死余有一子必当苦治要令成就虽丧三子我终不恨迦叶是父及师得杀罪不不也世尊何以故以爱念故为欲成就无有恶心如是教

寿命品第一(346)
诲得福无量善男子如来亦尔视坏法者等如一子如来今以无上正法付嘱诸王大臣宰相比丘比丘尼优婆塞优婆夷是诸国王及四部众应当劝励诸学人等令得增

寿命品第一(347)
上戒定智慧若有不学是三品法懈怠破戒毁正法者王者大臣四部之众应当苦治善男子是诸国王及四部众当有罪不不也世尊善男子是诸国王及四部众尚无有

寿命品第一(348)
罪何况如来善男子如来善修如是平等于诸众生同一子想如是修者是名菩萨修平等心于诸众生同一子想善男子菩萨如是修习此业得寿命长亦能善知宿世之事

寿命品第一(349)
迦叶菩萨复白佛言世尊如佛所说菩萨若有修平等心视诸众生同于子想得寿命长如来不应作如是说何以故如知法人能说种种孝顺之法还至家中

寿命品第一(350)
以诸瓦石打掷父母而是父母是良福田多所利益难遭难遇应好供养反生恼害是知法人言行相违如来所言亦复如是菩萨修习等心众生同子想者应

寿命品第一(351)
得长寿善知宿命常住于世无有变易今者世尊以何因缘寿命极短同人间耶如来将无于诸众生生怨憎想世尊昔日作何恶业断几命根得是短寿不满百年

寿命品第一(352)
佛告迦叶善男子汝今何缘于如来前发是粗言如来长寿于诸寿中最上最胜所得常法于诸常中最为第一

寿命品第一(353)
迦叶菩萨复白佛言世尊云何如来得寿命长佛告迦叶善男子如八大河一名恒河二名阎摩罗三名萨罗四名阿梨罗跋提五名摩诃六名辛头七名博叉

寿命品第一(354)
八名悉陀是八大河及诸小河悉入大海迦叶如是一切人中天上地及虚空寿命大河悉入如来寿命海中是故如来寿命无量复次迦叶譬如阿耨达池出

寿命品第一(355)
四大河如来亦尔出一切命迦叶譬如一切诸常法中虚空第一如来亦尔于诸常中最为第一迦叶譬如诸药醍醐第一如来亦尔于众生中寿命第一

寿命品第一(356)
迦叶菩萨复白佛言世尊如来寿命若如是者应住一劫若减一劫常宣妙法如霔大雨

寿命品第一(357)
迦叶汝今不应于如来所生灭尽想迦叶若有比丘比丘尼优婆塞优婆夷乃至外道五通神仙得自在者若住一劫若减一劫经行空中坐卧自在左胁出

寿命品第一(358)
火右胁出水身出烟炎犹如火聚若欲住寿能得如意于寿命中修短自任如是五通尚得如是随意神力岂况如来于一切法得自在力而当

寿命品第一(359)
不能住寿半劫若一劫若百劫若百千劫若无量劫以是义故当知如来是常住法不变易法如来此身是变化身非杂食身为度众生示同毒

寿命品第一(360)
树是故现舍入于涅槃迦叶当知佛是常法不变易法汝等于是第一义中应勤精进一心修习既修习已广为人说

寿命品第一(361)
尔时迦叶菩萨白佛言世尊出世之法与世间法有何差别如佛言曰佛是常法不变易法世间亦说梵天是常自在天常无有变

寿命品第一(362)
易我常性常微尘亦常若言如来是常法者如来何故不常现耶若不常现有何差别何以故梵天乃至微尘世性亦不现故

寿命品第一(363)
佛告迦叶譬如长者多有诸牛色虽种种同共一群付放牧人令逐水草但为醍醐不求乳酪彼牧牛者构已自食长者命终所有诸牛悉为群贼之所抄掠贼

寿命品第一(364)
得牛已无有妇女即自构捋得已而食尔时群贼各相谓言彼大长者畜养此牛不期乳酪但为醍醐我等今者当设何方而得之耶夫醍醐者名为世间第一

寿命品第一(365)
上味我等无器设使得乳无安置处复共相谓唯有皮囊可以盛之虽有盛处不知攒遥浆犹难得况复生酥尔时诸贼以醍醐故加之以水以水多故乳酪醍醐

寿命品第一(366)
一切俱失凡夫亦尔虽有善法皆是如来正法之余何以故如来世尊入涅槃后盗窃如来遗余善法若戒定慧如彼诸贼劫掠群牛诸凡夫人虽复得是戒定

寿命品第一(367)
智慧无有方便不能解说以是义故不能获得常戒常定常慧解脱如彼群贼不知方便丧失醍醐亦如群贼为醍醐故加之以水凡夫亦尔为解脱故说我众生

寿命品第一(368)
寿命士夫梵天自在天微尘世性戒定智慧及与解脱非想非非想天即是涅槃实亦不得解脱涅槃如彼群贼不得醍醐是诸凡夫有少梵行供养父母以是

寿命品第一(369)
因缘得生天上受少安乐如彼群贼加水之乳而是凡夫实不知因修少梵行供养父母得生天上又不能知戒定智慧归依三宝以不知故说常乐我净虽复说

寿命品第一(370)
之而实不知是故如来出世之后乃为演说常乐我净如转轮王出现于世福德力故群贼退散牛无损命时转轮王即以诸牛付一牧人多巧便者是人方便即得

寿命品第一(371)
醍醐以醍醐故一切众生无有患苦法轮圣王出现世时诸凡夫人不能演说戒定慧者即便退散如贼退散尔时如来善说世法及出世法为众生故令诸菩萨随

寿命品第一(372)
而演说菩萨摩诃萨既得醍醐复令无量无边众生获得无上甘露法味所谓如来常乐我净以是义故善男子如来是常不变易法非如世间凡夫愚人谓梵天等

寿命品第一(373)
是常法也此常法称要是如来非是余法迦叶应当如是知如来身迦叶诸善男子善女人常当系心修此二字佛是常祝迦叶若有善男子善女人修此二字当知

寿命品第一(374)
是人随我所行至我至处善男子若有修习如是二字为灭相者当知如来则于其人为般涅槃善男子涅槃义者即是诸佛之法性也

寿命品第一(375)
迦叶菩萨白佛言世尊佛法性者其义云何世尊我今欲知法性之义唯愿如来哀愍广说夫法性者即是舍身舍身者名无所有若无所有身云何存身若存者云何而言身有法性身有法性云何得存我今云何当知是义

寿命品第一(376)
佛告迦叶菩萨善男子汝今不应作如是说灭是法性夫法性者无有灭也善男子譬如无想天成就色阴而无色想不应问言是诸天等云何

寿命品第一(377)
而住欢娱受乐云何行想云何见闻善男子如来境界非诸声闻缘觉所知善男子不应说言如来身者是灭法也善男子如是灭法是佛境界

寿命品第一(378)
非诸声闻缘觉所及善男子汝今不应思量如来何处住何处行何处见何处乐善男子如是之义亦非汝等之所知及诸佛法身种种方便不可思议

寿命品第一(379)
复次善男子应当修习佛法及僧而作常想是三法者无有异想无无常想无变异想若于三法修异想者当知是辈清净三归则无依处所有禁戒皆不具足终不能证声闻缘觉菩提

寿命品第一(380)
之果若能于是不可思议修常想者则有归处善男子譬如因树则有树影如来亦尔有常法故则有归依非是无常若言如来是无常者如来则非诸天世人所归依处

寿命品第一(381)
迦叶菩萨白佛言世尊譬如闇中有树无影

寿命品第一(382)
迦叶汝不应言有树无影但非肉眼之所见耳善男子如来亦尔其性常住是不变异无智慧眼不能得见如彼闇中不见树影凡夫之人于佛灭后说

寿命品第一(383)
言如来是无常法亦复如是若言如来异法僧者则不能成三归依处如汝父母各各异故故使无常迦叶菩萨复白佛言世尊我从今始当以佛法

寿命品第一(384)
众僧三事常祝启悟父母乃至七世皆令奉持甚奇世尊我今当学如来法僧不可思议既自学已亦当为人广说是义若有诸人不能信受当知是

寿命品第一(385)
辈久修无常如是之人我当为其而作霜雹尔时佛赞迦叶菩萨善哉善哉汝今善能护持正法如是护法不欺于人以不欺人善业缘故而得长寿善知宿命

金刚身品第二(1)
尔时世尊复告迦叶善男子如来身者是常住身不可坏身金刚之身非杂食身即是法身迦叶菩萨白佛言世尊如佛所说如是等身我悉不见唯见无常破坏微尘杂食等身何以故如来当入于涅槃故

金刚身品第二(2)
佛言迦叶汝今莫谓如来之身不坚可坏如凡夫身善男子汝今当知如来之身无量亿劫坚牢难坏非人天身非恐怖身非杂食身如来之身非身是身不生

金刚身品第二(3)
不灭不习不修无量无边无有足迹无知无形毕竟清净无有动遥无受无行不住不作无味无杂非是有为非业非果非行非灭非心非数不可思议常不可

金刚身品第二(4)
思议无识离心亦不离心其心平等无有亦有无有去来而亦去来不破不坏不断不绝不出不灭非主亦主非有非无非觉非观非字非不字非定非不定不

金刚身品第二(5)
可见了了见无处亦处无宅亦宅无闇无明无有寂静而亦寂静是无所有不受不施清净无垢无诤断诤住无住处不取不堕非法非非法非福田非不福田

金刚身品第二(6)
无尽不尽离一切荆是空离空虽不常住非念念灭无有垢浊无字离字非声非说亦非修习非称非量非一非异非像非相诸相庄严非勇非畏无寂不寂无热不热不可睹见无有相貌

金刚身品第二(7)
如来度脱一切众生无度脱故能解众生无有解故觉了众生无觉了故如实说法无有二故不可量无等等平如虚空无有形貌同无生性不断不常常行一乘

金刚身品第二(8)
众生见三不退不转断一切结不战不触非性住性非合非散非长非短非圆非方非阴入界亦阴入界非增非损非胜非负如来之身成就如是无量功德无有

金刚身品第二(9)
知者无不知者无有见者无不见者非有为非无为非世非不世非作非不作非依非不依非四大非不四大非因非不因非众生非不众生非沙门非婆罗门是

金刚身品第二(10)
师子大师子非身非不身不可宣说除一法相不可算数般涅槃时不般涅槃如来法身皆悉成就如是无量微妙功德迦叶唯有如来乃知是相非诸声闻缘觉

金刚身品第二(11)
所知迦叶如是功德成如来身非是杂食所长养身迦叶如来真身功德如是云何复得诸疾患苦危脆不坚如坏器乎迦叶如来所以示病苦者为欲调伏诸众

金刚身品第二(12)
生故善男子汝今当知如来之身即金刚身汝从今日常当专心思惟此义莫念食身亦当为人说如来身即是法身

金刚身品第二(13)
迦叶菩萨白佛言世尊如来成就如是功德其身云何当有病苦无常破坏我从今日常当思惟如来之身是常法身安乐之身亦当为他如是广说唯然世尊如来法身金刚不坏而未能知所因云何

金刚身品第二(14)
佛言迦叶以能护持正法因缘故得成就是金刚身迦叶我于往昔护法因缘今得成就是金刚身常住不坏善男子护持正法者不受五戒不修威仪应持刀剑弓箭鉾槊守护持戒清净比丘

金刚身品第二(15)
迦叶菩萨白佛言世尊若有比丘离于守护独处空闲冢间树下当说是人为真比丘若有随逐守护者行当知是辈是秃居士

金刚身品第二(16)
佛告迦叶莫作是语言秃居士若有比丘随所至处供身趣足读诵经典思惟坐禅有来问法即为宣说所谓布施持戒福德少欲知足虽能如是种种说法然故

金刚身品第二(17)
不能作师子吼不为师子之所围绕不能降伏非法恶人如是比丘不能自利及利众生当知是辈懈怠懒堕虽能持戒守护净行当知是人无所能为若有比丘

金刚身品第二(18)
供身之具亦常丰足复能护持所受禁戒能师子吼广说妙法谓修多罗祇夜受记伽陀优陀那伊帝曰多伽阇陀伽毗佛略阿浮陀达磨以如是等九部经典为

金刚身品第二(19)
他广说利益安乐诸众生故唱如是言涅槃经中制诸比丘不应畜养奴婢牛羊非法之物若有比丘畜如是等不净之物应当治之如来先于异部经中说有比丘

金刚身品第二(20)
畜如是等非法之物某甲国王如法治之驱令还俗若有比丘能作如是师子吼时有破戒者闻是语已咸共嗔恚害是法师是说法者设复命终故名持戒自利

金刚身品第二(21)
利他以是缘故我听国主群臣宰相诸优婆塞护说法人若有欲得护正法者当如是学

金刚身品第二(22)
迦叶如是破戒不护法者名秃居士非持戒者得如是名善男子过去之世无量无边阿僧祇劫于此拘尸那城有佛出世号欢喜增益如来应正遍知明行足善

金刚身品第二(23)
逝世间解无上士调御丈夫天人师佛世尊尔时世界广博严净丰乐安隐人民炽盛无有饥渴如安乐国诸菩萨等彼佛世尊住世无量化众生已然后乃

金刚身品第二(24)
于娑罗双树入般涅槃佛涅槃后正法住世无量亿岁余四十年佛法未灭尔时有一持戒比丘名曰觉德多有徒众眷属围绕能师子吼颁宣广说九部经典

金刚身品第二(25)
制诸比丘不得畜养奴婢牛羊非法之物尔时多有破戒比丘闻作是说皆生恶心执持刀杖逼是法师是时国王名曰有德闻是事已为护法故即便往至

金刚身品第二(26)
说法者所与是破戒诸恶比丘极共战斗令说法者得免危害王于尔时身被刀剑箭槊之疮体无完处如芥子许尔时觉德寻赞王言善哉善哉王今真是

金刚身品第二(27)
护正法者当来之世此身当为无量法器王于是时得闻法已心大欢喜寻即命终生阿閦佛国而为彼佛作第一弟子其王将从人民眷属有战斗者有随

金刚身品第二(28)
喜者一切不退菩提之心命终悉生阿閦佛国觉德比丘却后寿终亦得往生阿閦佛国而为彼佛作声闻众中第二弟子若有正法欲灭尽时应当如是受

金刚身品第二(29)
持拥护迦叶尔时王者则我身是说法比丘迦叶佛是迦叶护正法者得如是等无量果报以是因缘我于今日得种种相以自庄严成就法身不可坏身

金刚身品第二(30)
迦叶菩萨复白佛言世尊如来常身犹如画石佛告迦叶菩萨善男子以是因缘故比丘比丘尼优婆塞优婆夷应当勤加护持正法护法果报广大无量善男子是故护法

金刚身品第二(31)
优婆塞等应执刀杖拥护如是持法比丘若有受持五戒之者不得名为大乘人也不受五戒为护正法乃名大乘护正法者应当执持刀剑器仗侍说法者

金刚身品第二(32)
迦叶白佛言世尊若诸比丘与如是等诸优婆塞持刀杖者共为伴侣为有师耶为无师乎为是持戒为是破戒佛告迦叶莫谓是等为破戒人

金刚身品第二(33)
善男子我涅槃后浊恶之世国土荒乱互相抄掠人民饥饿尔时多有为饥饿故发心出家如是之人名为秃人是秃人辈见有持戒威仪具足

金刚身品第二(34)
清净比丘护持正法驱逐令出若杀若害迦叶菩萨复白佛言世尊是持戒人护正法者云何当得游行村落城邑教化善男子是故我今听持

金刚身品第二(35)
戒人依诸白衣持刀杖者以为伴侣若诸国王大臣长者优婆塞等为护法故虽持刀杖我说是等名为持戒虽持刀杖不应断命若能如是即得名为第一持戒

金刚身品第二(36)
迦叶言护法者谓具正见能广宣说大乘经典终不捉持王者宝盖油瓶谷米种种果蓏不为利养亲近国王大臣长者于诸檀越心无谄曲具足威仪摧

金刚身品第二(37)
伏破戒诸恶人等是名持戒护法之师能为众生真善知识其心弘广譬如大海迦叶若有比丘以利养故为他说法是人所有徒众眷属亦效是师贪求

金刚身品第二(38)
利养是人如是便自坏众迦叶众有三种一者犯戒杂僧二者愚痴僧三者清净僧破戒杂僧则易可坏持戒净僧利养因缘所不能坏云何破戒杂僧若

金刚身品第二(39)
有比丘虽持禁戒为利养故与破戒者坐起行来共相亲附同其事业是名破戒亦名杂僧云何愚痴僧若有比丘在阿兰若处诸根不利闇钝簦瞢少欲

金刚身品第二(40)
乞食于说戒日及自恣时教诸弟子清净忏悔见非弟子多犯禁戒不能教令清净忏悔而便与共说戒自恣是名愚痴僧云何名清净僧有比丘僧不为

金刚身品第二(41)
百千亿数诸魔之所沮坏是菩萨众本性清净能调如上二部之众悉令安住清净众中是名护法无上大师善持律者为欲调伏利众生故知诸戒相若

金刚身品第二(42)
轻若重非是律者则不证知若是律者则便证知云何调伏众生故若诸菩萨为化众生常入聚落不择时节或至寡妇淫女舍宅与同住止经历多年若

金刚身品第二(43)
是声闻所不应为是名调伏利益众生云何知重若见如来因事制戒汝从今日慎莫更犯如四重禁出家之人所不应作而便故作非是沙门非释种子

金刚身品第二(44)
是名为重云何为轻若犯轻事如是三谏若能舍者是名为轻非律不证者若有赞说不清净物应受用者不共同止是律应证者善学戒律不近破戒见

金刚身品第二(45)
有所行随顺戒律心生欢喜如是能知佛法所作善能解说是名律师善解一字善持契经亦复如是如是善男子佛法无量不可思议如来亦尔不可思

金刚身品第二(46)
议迦叶菩萨白佛言世尊如是如是诚如圣教佛法无量不可思议如来亦尔不可思议故知如来常住不坏无有变异我今善学亦当为人广宣是义尔

金刚身品第二(47)
时佛赞迦叶菩萨善哉善哉如来身者即是金刚不可坏身菩萨应当如是善学正见正知若能如是了了知见即是见佛金刚之身不可坏身如于镜中见诸色像

名字功德品第三(1)
尔时如来复告迦叶善男子汝今应当善持是经文字章句所有功德若有善男子善女人闻是经名生四趣者无有是处何以故如是经典乃是无量无边

名字功德品第三(2)
诸佛之所修习所得功德我今当说迦叶菩萨白佛言世尊当何名此经菩萨摩诃萨云何奉持佛告迦叶是经名为大般涅槃上语亦善中语亦善下语亦

名字功德品第三(3)
善义味深邃其文亦善纯备具足清净梵行金刚宝藏满足无缺汝今善听我今当说善男子所言大者名之为常如八大河悉归大海此经如是降伏一切

名字功德品第三(4)
诸结烦恼及诸魔性然后要于大般涅槃放舍身命是故名曰大般涅槃善男子又如医师有一秘方悉摄一切所有医方善男子如来亦尔所说种种妙法

名字功德品第三(5)
秘密深奥藏门悉皆入于大般涅槃是故名为大般涅槃善男子譬如农夫春月下种常有悕望既收果实众望都息善男子一切众生亦复如是修学余经

名字功德品第三(6)
常悕滋味若得闻是大般涅槃悕望诸经所有滋味悉皆永断是大涅槃能令众生度诸有流善男子如诸迹中象迹为最此经如是于诸经三昧最为第一

名字功德品第三(7)
善男子譬如耕田秋耕为胜此经如是诸经中胜善男子如诸药中醍醐第一善治众生热恼乱心是大涅槃为最第一善男子譬如甜酥八味具足大般涅

名字功德品第三(8)
槃亦复如是八味具足云何为八一者常二者恒三者安四者清凉五者不老六者不死七者无垢八者快乐是为八味具足具是八味是故名为大般涅槃

名字功德品第三(9)
若诸菩萨摩诃萨等安住是中复能处处示现涅槃是故名为大般涅槃迦叶善男子善女人若欲于此大般涅槃而涅槃者当如是学如来常祝法僧亦然

名字功德品第三(10)
迦叶菩萨复白佛言甚奇世尊如来功德不可思议法僧亦尔不可思议是大涅槃亦不可思议若有修学是经典者得正法门能为良医若未学者当知是人盲无慧眼无明所覆
