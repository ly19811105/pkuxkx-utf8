杜甫：哀江头

少陵野老吞生哭  春日潜行曲江曲  
江头宫殿锁千门  细柳新蒲为谁绿  
忆昔霓旌下南苑  苑中景物生颜色  
昭阳殿里第一人  同辇随君侍君侧  
辇前才人带弓箭  白马嚼啮黄金勒  
翻身向天仰射云  一箭正坠双飞翼  
明眸皓齿今何在  血污游魂归不得  
清渭东流剑阁深  去住彼此无消息  
人生有情泪沾臆  江水江花岂终极  
黄昏胡骑尘满城  欲往城南望城北  
