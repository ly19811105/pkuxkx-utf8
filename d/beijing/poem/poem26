元结：贼退示官吏并序

昔岁逢太平  山林二十年  
泉源在庭户  洞壑当门前  
井税有常期  日晏犹得眠  
忽然遭时变  数岁亲戎旃  
今来典斯郡  山夷又纷然  
城小贼不屠  人贫伤可怜  
是以陷邻境  此州独见全  
使臣将王命  岂不如贼焉  
令彼征敛者  迫之如火煎  
谁能绝人命  以作时世贤  
思欲委符节  引竿自刺船  
将家就鱼麦  归老江湖边  
