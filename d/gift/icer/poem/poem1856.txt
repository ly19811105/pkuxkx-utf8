刘彻：瓠子歌二首

其一
瓠子决兮将奈何  
浩浩洋洋兮闾殚为河  
殚为河兮地不得宁  
功无已时兮吾山平  
吾山平分巨野溢  
鱼沸郁兮柏冬日  
正道弛兮离常流  
蚊龙骋兮方远游  
归旧川兮神哉沛  
不封禅兮安知外  
为我谓河伯兮何不仁  
泛滥不止兮愁吾人  
齧桑浮兮淮泗满  
久不反兮水维缓  
其二
河汤汤兮激潺湲  
北渡迂兮浚流难  
搴长筊兮沉美玉  
河伯许兮薪不属  
薪不属兮卫人罪  
烧萧条兮噫乎何以御水  
颓林竹兮楗石菑  
宣房塞兮万福来  
