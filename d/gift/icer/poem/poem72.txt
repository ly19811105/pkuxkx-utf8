杜甫：戏为六绝句

庾信文章老更成  凌云健笔意纵横  
今人嗤点流传赋  不绝前贤畏后生  
杨王卢骆当时体  轻薄为文哂未休  
尔曹身与名俱灭  不废江河万古流  
纵使卢王操翰墨  劣于汉魏近风骚  
龙文虎脊皆君驭  历块过都见尔曹  
才力应难夸数公  凡今谁是出群雄  
或看翡翠兰苕上  未掣鲸鱼碧海中  
不薄今人爱古人  清词丽句必为邻  
窃攀屈宋宜方驾  恐与齐梁作后尘  
未及前贤更勿疑  递相祖述复先谁  
别裁伪体亲风雅  转益多师是汝师  
