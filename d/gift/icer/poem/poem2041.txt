陶渊明：形赠神

贵贱贤愚  莫不营营以惜生  斯甚惑焉；故极陈形影之苦言  神辨自然以释之  好事君子  共取其心焉  
天地长不没  山川无改时  
草木得常理  霜露荣悴之  
谓人最灵智  独复不如兹  
适见在世中  奄去靡归期  
奚觉无一人  亲识岂相思  
但馀平生物  举目情凄洏  
我无腾化木  必尔不复疑  
愿君取吾言  得酒莫苟辞  
