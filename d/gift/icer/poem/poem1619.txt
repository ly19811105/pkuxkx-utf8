陈与义：虞美人

余甲寅岁自春官出守湖州  秋抄  道中荷花无复存者  乙卯岁  自琐闼以病得请奉词  卜居青墩镇  立秋后三日行  舟之前后如朝暮霞相映  望之不断也  以长短句记之  
扁舟三日秋塘路  
平度荷花去  
病夫因病得来游  
更值满川微雨洗新秋  
去年长恨籋舟晚  
空见残荷满  
今年何以报君恩  
一路繁花相送到青墩  
