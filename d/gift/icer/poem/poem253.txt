李白：战城南

去年战  桑乾源  
今年战  葱河道  
洗兵条支海上波  
放马天山雪中草  
万里长征战  三军尽衰老  
匈奴以杀戮为耕作  
古来唯见白骨黄沙田  
秦家筑城避胡处  
汉家还有烽火燃  
烽火燃不息  征战无已时  
野战格斗死  败马号鸣向天悲  
鸟鸢啄人肠  衔飞上挂枯树枝  
士卒涂草莽  将军空尔为  
乃知兵者是凶器  
圣人不得已而用之  
