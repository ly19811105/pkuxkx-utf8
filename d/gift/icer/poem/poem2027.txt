陶渊明：赠羊长史并序

　　左军羊长史  衔使秦川  作此与之   
愚生三季后  慨然念黄虞   
得知千载外  正赖古人书   
圣贤留余迹  事事在中都  
岂忘游心目  关河不可逾   
九域甫已一  逝将理舟舆；
闻君当先迈  负疴不获俱   
路若经商山  为我小踌躇；
多谢绮与角  精爽今何如  
紫芝谁复采  深谷久应芜   
驷马无贳患  贫贱有交娱   
清谣结心曲  人乖运见疏   
拥怀累代下  言尽意不舒   
