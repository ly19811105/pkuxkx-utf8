潘岳：悼亡诗

荏苒冬春谢  寒暑忽流易   
之子归穷泉  重壤永幽隔   
私怀谁克从  淹留亦何益   
僶俛恭朝命  回心反初役   
望庐思其人  入室想所历   
帏屏无髣髴  翰墨有余迹   
流芳未及歇  遗挂犹在壁   
怅怳如或存  回惶仲惊惕   
如彼翰林鸟  双栖一朝只；
如彼游川鱼  比目中路析   
春风缘隟来  晨雷承檐滴   
寝息何时忘  沉忧日盈积   
庶几有时衰  庄缶犹可击   
