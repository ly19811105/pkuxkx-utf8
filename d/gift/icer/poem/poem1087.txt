苏轼：江城子

陶渊明以正月五日游斜川  临流班坐  顾瞻南阜  爱曾城之独秀   乃作斜川诗  至今使人想见其处  元丰壬戌之春   余躬耕于东坡  筑雪堂居之  南挹四望亭之后丘  西控北山之微泉   慨然而叹   此亦斜川之游也  乃作长短句  以《江城子》歌之  
梦中了了醉中醒  
只渊明  是前生  
走遍人间  
依旧却躬耕  
昨夜东坡春雨足  
乌鹊喜  报新晴  
雪堂西畔暗泉鸣  
北山倾  小溪横  
南望亭丘  
孤秀耸曾城  
都是斜川当日景  
吾老矣  寄馀龄  
