苏轼：定风波

王定国歌儿曰柔奴  姓宇文氏  眉目娟丽  善应对  家世住京师  定国南迁归  余问柔：广南风土应是不好  柔对曰：此心安处  便是吾乡  因为缀词云：
常羡人间琢玉郎  
天教分付点酥娘  
自作清歌传皓齿  
风起  
雪飞炎海变清凉  
万里归来年愈少  
微笑  
笑时犹带岭梅香  
试问岭南应不好  
却道  
此心安处是吾乡  
