苏轼：浣溪沙

徐州石潭谢雨  道上作五首  潭在城东二十里  常与泗水增减清浊相应  
照日深红暖见鱼  
连村绿暗晚藏乌  
黄童白叟聚睢盱  
麋鹿逢人虽未惯  
猿猱闻鼓不须呼  
归来说与采桑姑  
旋抹红妆看使君  
三三五五棘篱门  
相排踏破篟罗裙  
老幼扶携收麦社  
乌鸢翔舞赛神村  
道逢醉叟卧黄昏  
麻叶层层檾叶光  
谁家煮茧一村香  
隔篱娇语络丝娘  
垂白杖藜抬醉眼  
捋青捣麨软饥肠  
问言豆叶几时黄  
