王国维：红豆词

一
南国秋深可奈何  手持红豆几摩挲  
累累本是无情物  谁把闲愁付与他  
二
门外青骢郭外舟  人生无奈是离愁  
不辞苦向东风祝  到处人间作石尤  
三
别浦盈盈水又波  凭栏渺渺思如何  
纵教踏破江南种  只恐春来茁更多  
四
匀圆万颗争相似  暗数千回不厌痴  
留取他年银烛下  拈来细与话相思  
